# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:35.854656
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB04n0159-004分門集註杜工部詩-卷第四.
<pb:KR4c0018_SBCK_004-1a>¶
分門集註杜工部詩卷第四¶
　山嶽¶
　　古詩三首　律詩三首¶
　　　望嶽¶
岱宗夫(洙曰書岱宗泰山爲四岳所宗風俗通云泰山山之尊/者一曰岱宗岱始也宗長也萬物之始隂陽交代爲五)¶
(岳之長〇鄭曰岱宗泰山也今屬兖州升中告代于此是山爲五/岳之長故曰岱宗○師曰岱宗朱猶云楚天之𩔖〇徐曰按王原)¶
(叔吕居仁王彦輔魯訔諸本/並作夫獨師本作天字說)如何齊魯靑未了(師曰㤗山跨/齊魯兩國之)¶
(境眺望其山之靑巳窮齊魯/而其山未窮故曰靑未了)造化鍾神秀(洙曰晉孫興公孫/遊天台賦序天台)¶
(者蓋山岳之神秀也陳書虎丘山者呉之神秀○魯曰劉禹錫言/九華山爲造化一尤物○師曰鍾聚也詩云崧髙維岳維岳降神)¶
(凡名山大川皆有神異天地/造化鍾聚神秀之氣于此)隂陽割昏曉(趙曰言其山之長/大如史記言崑崙)¶
(日月所相避隱爲光明也割字/輔曰杜言此爲造化所鍾/不割之割割者分也〇彦/蔽腐也〇師曰割者分也)¶
<pb:KR4c0018_SBCK_004-1b>¶
(隂陽日月也此山旣/髙日月迭昏曉也)盪胷生曽雲(鄭曰盪他浪切曽昨陵切/經也經過之雲〇洙曰公)¶
(羊曰觸石而岀膚寸而台不崇朝而徧天下者泰山之雲也張衡/南都賦㳙水盪其胷陳張種與沈炯書虎丘山者吴之神秀也○)¶
(趙曰盪滌也舊注引南都賦㳙水盪其胷本言水流如盪滌地之/胷今言盪胷生曽雲則借言雲之潤氣盪滌人胷也陸機文賦有)¶
(曽雲之峻注曽積也〇彦輔曰&KR0067;肩吾山詩曽雲霾峻嶺〇師曰/曽雲杜詩通作層即雲𫝑之重疊而起泰山出雲須&KR0119;遍太虛而)¶
(爲雨以其有功於民故祀之雲/生于山人登山故雲盪其胷)决眥入歸鳥(鄭曰眥前智切/目眥○夢符曰)¶
(右按子虚賦稱射藝之妙所中者必决裂其目眥也杜子美望嶽/以言&KR0026;覽之逺攄决其目力入飛鳥之羣與射了無相干明矣〇)¶
(趙曰眥目睫也音墻細切按子虚賦本言射而决裂獸/眥詩人/取好字穩則借用之蓋决眥入歸鳥則人目眥决裂入鳥之歸處)¶
(言所望之逺也〇王逢原曰眥目眥也歸鳥/入林决去其眥乃能辨之蓋言山髙&KR0002;此)㑹當凌絶頂一¶
覽衆山小(洙曰孟子曰孔子登東山而小魯登太山而小天下/揚子升東嶽而知衆山之迤邐也漢官儀及泰山盤)¶
(道屈曲上凡五十餘盤經小天門大天門如從穴中視天䆫也〇/師曰登臨山之絶頂俯視衆山其培塿歟衆山知尊乎大岳衆流)¶
(知宗乎滄海當安史之亂僣稱尊號天子蒙塵其朝宗之義爲如/何甫望嶽之作未章云一覽衆山小固知安史之徒乃培塿之細)¶
<pb:KR4c0018_SBCK_004-2a>¶
(者又何足以上抗/巖巖之大也哉)¶
　　　望嶽¶
南岳配朱鳥秩禮自百王(洙曰五月南巡狩至于南岳衡/山釋山又云霍山爲南岳衡之)¶
(與霍皆一山有兩名南岳本自以兩山爲名非從近來也而學者/多以霍山不得爲南岳又云漢武帝來始乃名之斯不然矣衡山)¶
(一名霍山言萬物霍而大也應劭曰風俗通曰岳者稱考功徳黜/陟之故謂之岳四方皆有七𪧐名成/形東方成龍形西方成虎)¶
(形皆南首而北尾南方成鳥形北方成龜形皆西首而東尾以南/方之𪧐象鳥故謂之朱鳥七𪧐也書望于山川注諸侯境内名山)¶
(大川如其秩次望𥙊之故五岳牲禮視三公四瀆視諸矦其餘視/子男〇趙曰荊州記曰衡山者五岳之南岳也今云配朱鳥者朱)¶
(鳥南方之𪧐也秩則尚書咸秩無文之秩秩者等也所講五岳/視三公四瀆視諸侯是巳等秩之禮其來乆矣故云自百玉)歘¶
吸領地靈(洙曰地之百靈顔延年詩邑社揔地靈〇趙曰/江文通雜擬詩歘吸鵾雞悲注云猶俄傾也)鴻洞¶
半炎方&KR0022;家用祀典(趙曰王褒四子講徳論洪洞㓪天言/天地之神光洪洞相通明㓪於天也)在¶
徳非馨香(洙曰五岳/皆載祀典)廵守何寂寥有虞今則亡(洙曰/自戰)¶
<pb:KR4c0018_SBCK_004-2b>¶
(國縱横而廵守之禮亡矣有/虞虞舜也謂五年一廵狩)洎吾隘丗網行邁越瀟湘(洙/曰)¶
(隘言丗網所拘迫也行邁猶行役也○趙曰公之所/以行邁者以丗網隘窄故欲曠懷於江湖之上也)渴日絶壁¶
出(趙曰難逢日霽以望其峯於/日如渴也蓋如渴雨之渴)𣻌舟淸光旁祝融五峯¶
尊峯峯次低昻紫蓋獨不朝爭長嶫相望(洙曰祝融峯/名也朱陵祝)¶
(融紫蓋石&KR0818;芙蓉所謂五峯也爭長言相峙而立有如爭長也〇/趙曰考衡山記有芙蓉峯紫蓋峯石門峯而韓退之詩曰紫蓋連)¶
(延接天柱石廪騰擲堆祝融則又有天柱/峯祝融峯爲五峯舊注以朱陵&KR0024;之非也)恭聞魏夫人羣仙¶
夾翶翔(洙曰魏夫人神仙也主衡山○夢符曰右按眞告南岳/夫人與弟子言東岳上眞卿司命君等左二十二眞人)¶
(坐西起南向東行太和靈嬪上眞太夫人右十五女眞東坐北起/南行上眞司命南岳夫人即魏夫人也〇田曰夫人諱華存字賢)¶
(安晉司徒舒之女也㓜純讀書喜神仙其後四仙人降車從鮮盛/夫人旣與仙者遊盡傳其秘術咸和八年終壽八十二舊說以謂)¶
(夫人實不死以杖代尸而升天扶桑大帝/君授夫人靑瓊之板丹録之文治南岳)有時五峯氣散風¶
如飛霜牽迫限脩途未暇杖崇崗(洙曰言爲行邁拘限/未暇䇿杖而登崇崗)¶
<pb:KR4c0018_SBCK_004-3a>¶
(也)歸來覬命駕沐浴休玉堂三歎問府主曷以賛我¶
皇牲璧忍衰俗神其思降祥(洙曰忍都賦文王對霤石室/相距注皆何人所居又云王)¶
(堂府主所居也故有三嘆之問謂丗乱俗薄祀典闕而舉欲賛之/於是帝崇牲璧則神必降祥於此矣〇師曰衰乱之俗廢祀典而)¶
(不舉今甫欲以牲璧礼神庶使/岳神賛翊吾君而降福祥矣)¶
　　　丈人山(洙曰青城山記云此山爲五/岳之長故名丈人有丈人&KR0026;)¶
自爲青城客(沈曰𤣥中記蜀郡靑城山有洞穴爲三道/西此通崑崙茅君傳青城十洞天之一也)不唾¶
青城地(趙曰唾地者有所惡而唾也元魏爾朱榮乎毁匿名書/唾地曰云云是也不唾其地所以敬之也又陳徐陵作)¶
(玉臺新詠載劉勲妻王雜詩/云千里不唾井况乃昔所奉)爲愛丈人山丹梯近幽意(洙/曰)¶
(謝𤣥暉敬亭山詩要欲返竒&KR0208;/即此陵丹梯靈運躧歩陵丹梯)丈人祠西佳氣濃(洙曰陶/潜山氣)¶
(日夕佳後漢&KR0650;/&KR0650;葱葱氣佳哉)縁雲擬住最髙峯(洙曰&KR0149;光殿賦飛/陛住孽縁雲上征)掃¶
除白髮黃精在(洙曰出說黃精/乆服反老爲少)君看他時氷雪容(洙/曰)¶
<pb:KR4c0018_SBCK_004-3b>¶
(莊子肌膚/&KR0002;氷雪)¶
　　　望岳¶
西岳崚嶒(洙曰一/云稜危)竦處尊(洙曰華/岳也)諸峯羅立(洙曰一/作列)¶
似兒孫(洙曰言序列而/不敢與岳爭長)安得仙人九節杖(洙曰仙人有九/節杖笻杖亦九)¶
(節○蘇曰列仙傳玉烈魯授赤城老/人九節蒼藤竹柱杖行地馬不能追)拄到玉女洗頭盆(洙/曰)¶
(玉女洗頭盆因山形而爲名○蘇曰三峯記華山雲臺上有石盆/可容水數斛明瑩如玉上有古篆字人莫識俗呼爲玉女洗頭盆)¶
(〇修可曰集神録明望玉女者居華山服玉漿白日昇天中頂白/龜其廣數畒髙三仞其側有梯磴逹皆見玉女祠祠前有白石曰)¶
(號玉女洗頭盆其中水色碧緑澄徹雨不加益旱不加耗○秦/曰張衡思玄賦云載太華&KR0006;召洛浦之宓妃即明皇玉女也)車¶
箱入谷無歸(洙曰一/作回)路(師曰箱乃車所/盛載之所也)箭栝通天有一¶
門(師曰言神仙之門難/入也箭栝其竇至小)稍待秋風凉冷後髙㝷白帝¶
問眞源(洙曰白帝西方之帝〇趙曰言白帝則華岳乃西方之/鎭也梁孝儀和昭明太子鍾山講解詩云降道訪眞源)¶
<pb:KR4c0018_SBCK_004-4a>¶
　　　白鹽山¶
卓立羣峯外蟠根積水邊他皆任厚地爾獨近髙天¶
白牓千家邑(趙曰言縣額/以白爲牌耳)清秋萬古船詞人取佳句¶
刻𦘕竟難傳(趙曰欲以佳句專詠白鹽之狀雖加刻/𦘕終難傳播所以重言於難措辭也)¶
　　　天寳初南曹小司㓂舅於我太夫人堂下累¶
　　　土爲山一匱盈尺以代彼朽木承諸焚香瓷¶
　　　甌甌甚安矣旁植慈竹蓋兹數峯嶔岑嬋姢¶
　　　宛有塵外數致乃不知興之所至而作是詩¶
一匱功盈尺(洙曰論語子曰譬如爲山未成一/匱注匱土籠也盈尺一尺而巳)三峯意出羣¶
(洙曰猶華岳之三峯也○趙曰華山記有云其三峯/直上晴霽可睹舊注云直云猶華岳之三峯非是)望中疑在¶
野幽處欲生雲慈竹春隂覆香爐暁𫝑分(洙曰廬山/有香爐峯)¶
<pb:KR4c0018_SBCK_004-4b>¶
惟南將獻壽(洙曰詩如/南山之壽)佳氣日氛氲(師曰陸機本草䟽/云南方生子母竹)¶
(今慈竹是也又謂之孝竹漢章帝三年子母竹生白虎殿前時謂/之孝竹羣臣作孝竹頌子美此詩序云累土爲山代彼朽木承諸)¶
(焚香瓷甌非謂/廬山香爐峯也)¶
　江河(陂池溪潭附)¶
　　古詩九首　律詩十二首¶
　　　三川觀水漲二十韻¶
(鮑曰天寳十五載乙亥禄山䧟京師公徒/歩避宼鄜州三川縣有是詩時七月也)¶
我經華原來不復見平陸(洙曰華原屬京兆郡後魏置北/雍州西魏改爲宜州又置北池)¶
(郡㝷改爲通川郡武/德&KR0004;復置通州罷郡)北上惟土山連天走窮谷火雲無¶
時出飛電常在目(洙曰一云出無時〇趙曰夏雲謂之火雲/○魯曰隋慮思道納凉賦云陽風淟其長)¶
(扇火雲赫/而四舉也)自多窮岫雨行潦相豗蹙(鄭曰上呼回切相擊/也○洙曰海賦磊匒)¶
<pb:KR4c0018_SBCK_004-5a>¶
(匌而/相豗)蓊匌川氣黃(鄭曰上音烏下口荅切又音溘/匝也〇趙曰蓊匌則氣之翁&KR0650;)羣流㑹¶
空曲淸晨望髙浪忽謂隂崖踣(鄭曰蒲北切○洙曰郭璞/詩髙浪駕蓬萊〇趙曰長)¶
(笛賦云惟鍾籠之竒/生&KR0006;于終南之隂崖)恐泥竄蛟龍(鄭曰泥/乃計切)登危聚麋鹿¶
(洙曰海賦云狐/玃登危而雍容)枯查卷拔樹礧磈(鄭曰查士街切礧洛/罪磈口罪切不平也)共¶
充塞聲吹&KR0017;神下(趙曰礧磈石也聲/吹言其聲之吼)勢閱人代速不有¶
萬穴歸何以尊四瀆(洙曰海賦江河旣道萬穴俱流○薛曰/右按爾雅江河淮濟是爲四瀆者發源)¶
(而注海者也○趙曰公詩作於離/亂之中意在衆所歸往以尊王也)及觀泉源漲反懼江海¶
覆漂沙拆岸去(鄭曰漂匹妙切浮也〇洙曰/海賦飄沙礐石蕩&KR2078;島濵)漱壑松栢秃¶
(洙曰海賦漱壑生/角選沈液潄陳根)乗凌破山門廻斡到地軸(洙曰春秋括/地象云地有)¶
(三千六百之軸海賦狀如天輪膠/戾而激轉又似地軸挺抜而爭廻)交洛赴洪河及關豈信¶
𪧐應沉數州没如聽萬室哭(洙曰江賦滈/汗六州之域)穢濁殊未¶
<pb:KR4c0018_SBCK_004-5b>¶
淸風濤怒猶蓄(洙曰海賦於是鼔怒溢浪/揚浮江賦乃鼔怒而作濤)何時通舟車¶
(洙曰漢武筭及舟車〇昱曰記中庸云舟車所通蓋言德之所及/者逺而原叔以筭及舟車釋之非矣〇師曰南北阻隔舟車不通)¶
(而云何時者厭/亂願治之辭也)隂氣不黲黷(鄭曰上千敢下徒卜切垢黒也/○趙曰何時得水落而舟車可)¶
(通且隂氣開㓪而不/黲黷選有上慘下黷)浮生有蕩汨吾道正覊束人寰難¶
容身(趙曰舞鶴賦歸人寰之喧卑○師曰謂當兵革擾攘吾道/拘而不得騁武夫悍卒正得志之秋人寰難容身天地雖)¶
(大&KR0002;無/所往)石壁滑側足雲雷屯不巳艱險路更跼(鄭曰/渠玉)¶
(切促/也)普天無川梁欲濟願水縮(洙曰魏文帝雜詩欲濟河/无梁謝玄暉江漢恨無梁)¶
(陸機詩怨彼河無/梁引領望大川)因悲中林士未脫衆魚腹(洙曰詩肅肅/兎置施於中)¶
(林王康琚反招隱今雖盛明丗能無中林士/屈原荅漁父云寧赴湘流葬於江魚腹中)舉頭向蒼天安¶
得&KR0016;鴻鵠(趙曰陸士衡擬西北有/髙樓云思駕歸鴻羽)¶
　　　奉同郭給事湯東靈湫作¶
<pb:KR4c0018_SBCK_004-6a>¶
東山氣濛鴻宫殿居上頭(趙曰東山驪山也在長安之東/北望雲陽悉見山阜之形而&KR0106;)¶
(&KR0002;雲霧之中/故云氣濛鴻)君來必十月樹羽臨九州(洙曰湯泉温泉也/山上有宫殿天寳)¶
(中甞以十月幸之樹羽立羽葆蓋也○趙曰言温湯也長安志云/開元後玄宗毎嵗十月幸温湯&KR0010;盡而歸詩崇牙樹羽○彦輔曰)¶
(立葆羽也江淹詩有云君/王澹以思樹羽望楚城)隂火煑玉泉噴薄漲巖幽(洙曰/温泉)¶
(也海賦陽水不冶隂火潜然○/修可曰博/物志云凡水源有硫黃其泉則温故云隂火)有時浴赤日光抱¶
空中樓(洙曰山海經大荒之中暘谷上有扶桑十日所浴又曰/有七子名曰羲和浴日於甘泉又曰日拂于扶桑岀於)¶
(暘谷浴/于咸池)閬風入轍跡曠原(洙曰一/作野)延&KR0115;搜(洙曰大人賦登閬/風而遥集莊子廣)¶
(莫之野廣原崑崙東北脚名也○覺範曰神異經崑崙三角北曰/閬風巔西曰玄圃臺北曰崑崙宫○趙曰崑崙一名閬風其義則)¶
(周穆王欲車轍馬迹遍天下之意謂之欲&KR0115;搜蓋/言乗輿自驪山而出&KR0002;將訪崑崙而遊廣原也)沸(洙曰一/作拂)天¶
萬乗動觀水百丈湫(洙曰前漢郊祀志湫淵祀朝那注水清/澈可愛不容穢濁龍之所居○趙曰鮑)¶
(明逺蕪城賦歌吹/沸天言其聲之多)幽靈新(洙曰一作/靈湫新)可佳王命官屬休初¶
<pb:KR4c0018_SBCK_004-6b>¶
聞龍用壯(洙曰大壯九/三小人用壯)擘石摧林丘(洙曰郭縁生述征記巨/靈擘開華山謝惠連詩)¶
(落雪洒/林丘)中夜窟宅改移因風雨秋(趙曰窟穴改而移天台/山賦序靈仙之所窟宅)¶
倒懸瑶池影(洙曰漢郊祀志谷永云登遐倒景覽觀縣圃浮/遊蓬萊〇如淳曰在日月之上反從下照故其)¶
(景倒大人賦貫列缺之倒景孫綽天台賦或倒景於重溟張協七/命云倒景而開軒海賦瑰𤦺之所窟宅廣稚曰景在下曰倒景○)¶
(趙曰此以狀湫之深廣險激公詩又於過麗山之/下曰瑶池氣鬱律舊注引到景以證倒懸非是)屈注蒼江流¶
味如甘露漿揮弄滑且柔翠旗淡偃蹇(洙曰九歌靈旗/偃蹇&KR0006;姣服又)¶
(蹇將憺&KR0006;夀宫枚乗七發旌旗偃蹇相如建翠華之旗注以翠羽/爲旗上葆也大人賦掉指橋以偃蹇又云蜩蟉偃蹇〇趙曰蒼江)¶
(當作滄謝眺詩結軫靑郊路廻暾滄江流揮弄/岀郭璞賦揮弄灑珠滑且柔取周禮柔而滑)雲車紛少留¶
(薛曰右按楚詞東皇太一曰靈偃蹇&KR0006;姣服又大/司命曰乗回風&KR0006;載雲旗二章屈原之所作也)簫鼔蕩四¶
溟(洙曰漢武帝簫鼓鳴&KR0006;發/棹謳顔延年笳鼓震&KR0538;州)異香泱漭浮(鄭曰泱烏㓪切漭/模㓪切〇洙曰木)¶
(玄虚海賦泱漭泞七啓入乎泱漭之野謝玄暉晨/光復泱&KR1071;張平子泱漭無疆劉伶泱漭望舒隱)蛟人獻微¶
<pb:KR4c0018_SBCK_004-7a>¶
(一作/徴)綃(洙曰呉都賦泉室潛織而卷綃注云鮫人織輕綃於泉/室出以賣之〇趙曰蛟人水居南海之外有之善織綃)¶
(見海/賊)曾祝沈豪牛(魯曰穆天子傳賜文/山之民豪牛豪馬)百祥奔盛明(洙/曰)¶
(書作善降/之百祥)古先莫能儔坡陁金蝦蟆(魯曰相如哀二丗/賦登陂陁之長阪)¶
岀見蓋有由(曽曰小說有人夜見林中光属天上如月迹而/眎之有一金背蝦蟆〇趙曰唐五行志有載蝦)¶
(蟆色如金者或云驪/山上有古碑載之矣)至尊顧之𥬇王母不遣(一作/肯)收(洙/曰)¶
(大人賦吾乃今日覩西王母暠然白首載勝而穴処&KR0006;亦幸有三/足烏爲之使張揖曰西王母其狀如人豹尾虎首蓬髪暠然白首)¶
(烏三足靑鳥也主爲西王/母取食在崑崙山之北)復歸虚無底化作長黃虬(一作/龍與)¶
(虬)飄飄靑璅郞(洙曰漢武帝說相如大人賦飄飄有凌雲氣/初秦漢别給事黃門之職後漢併爲一官故)¶
(有給事黃門侍郞掌從左右給事中使開通中外及諸王朝見於/殿上引王就坐日暮入對靑𤨏門拜故謂之夕郎宫闕簿曰靑𤨏)¶
(門在南宫衞瓘注呉都賦曰靑𤨏户/邊靑鏤也范雲寺有云攝官靑𤨏門)文采珊瑚鈎(洙曰西域傳/𦋺賔囯岀珊)¶
(瑚本草云生海底枝何狀明潤如紅玉〇蘇曰相如見枚叔文謂/友人曰如珊瑚之鈎璠輿之器非丗間尋常所見也〇趙曰以明)¶
<pb:KR4c0018_SBCK_004-7b>¶
(潤如玉故比人之文采也珊瑚鈎出纂典記載嵩岳嫁女事云周/穆王把酒請王母歌以珊瑚鈎擊盆而歌〇師曰郭給事能爲文)¶
(章如珊瑚/之可貴)浩歌緑水曲淸絶聽者愁(洙曰盧湛俯澡緑水/馬季長笛賦中取度)¶
(於白雪緑水注二曲名𥞇叔夜琴賦&KR0004;渉緑水中奏淸徴張翰吊/賈生賦敢不敬吊&KR0009;之緑水〇蘇曰元温月下聞笛其声淸絶同)¶
(舟数人𠋣墻聽乆愁思浩然〇師曰緑水即伯牙髙山流水之音/後丗製爲法曲名曰緑水言給事歌寺淸雅絶倫聽者愁莫能及)¶
(也終又叙給事/文章收功之意)¶
　　　渼陂行¶
(趙曰渼音美士大夫非西人者多讀爲于亮切乃蕩/𣻌之𣻌遂使鬻書一本直作𣻌陂行深誤斈者按長)¶
(安志渼陂在鄠縣西十道/志云陂魚甚美因名之)¶
岑參兄弟皆好奇携我逺來游渼陂(師曰&KR0045;雄言馬遷/好竒蓋遷之性好)¶
(周游天下今岑參兄弟携我來/游渼陂豈非若遷之好竒也)天地黤𢡖忽異色(洙曰王粲/登樓賦天)¶
(𢡖𢡖而/無色)波濤萬頃堆瑠璃(洙曰西域傳𦋺賔出琉璃孟康/曰琉璃靑色如玉師古曰魏略)¶
<pb:KR4c0018_SBCK_004-8a>¶
(云大秦囯出赤白黒黃青緑縹紺紅紫十種琉璃孟言靑色不愽/通也此蓋自然之物也〇蘇曰王筠詩曰扁舟泛西池衝破碧琉)¶
(璃&KR0067;升見此/稱賞乆之)琉璃漫汗泛舟入(洙曰張平子賦布濩漫汗梁/簡文池水淨琉璃〇趙曰後)¶
(漢黃叔度汪汪如万頃陂也堆琉璃言其色/之靑&KR0631;耳水如瑠璃則爲可愛可以泛舟矣)事殊興極憂思¶
集鼉作鯨吞不復知(蘇曰徐陵江行鯨鯢湧波鼉蛟作浪〇/鄭曰鼉徙河切說文曰水蟲似蜥蝪而)¶
(長/大)惡風白浪何嗟及(洙曰詩中谷有蓷啜其泣矣何/嗟及矣張季膺詩謳吟何嗟及)主人¶
錦帆相爲開(洙曰隋煬帝以錦爲帆〇修可曰陳/隂鏗渡靑草湖詩曰平湖錦帆張)舟子喜¶
甚無氛埃(洙曰詩招招舟子郭璞江賦舟子於是搦棹涉人於/是檥榜〇趙曰沈休文詩夜静㓕氛埃无氛埃則又)¶
(倣魏都賦風无纎埃也前以天地黤𢡖而/遊者憂今以无氛埃而憂者喜不亦冝乎)鳬鷖散亂棹謳發¶
(洙曰班固西都賦鳥則鳬鷖鳩鴈朝發河海夕𪧐江漢沈浮往/來雲集霧散又櫂女謳鼓吹震漢武秋風辭簫鼓鳴&KR0006;發棹歌)絲¶
管啁啾空翠來(趙曰公使漢武帝秋風辝簫鼔鳴&KR0006;發棹歌/也啁竹包切說文啁嘐也又楚辝曰鵾雞啁)¶
(&KR1116;而悲鳴棹歌發則喧矣故鳬鷖驚而/散亂空翠來則晴矣故絲管乾而啁啾)沉竿續蔓深莫測菱¶
<pb:KR4c0018_SBCK_004-8b>¶
葉荷花靜如拭宛在中流渤澥淸(洙曰詩蒹葭宛在水中/央楊子渤海之島〇蘇)¶
(曰按述文東海之别有渤/澥故來与海其稱渤海)下歸無極終南黒半陂巳南純¶
浸山動影裊窕冲融間(洙曰木玄虚海/賦冲融滉瀁)船舷瞑戞雲¶
際寺(舷胡田切瞑莫定切〇洙曰宋謝靈運石門巖上𪧐詩瞑/還雲際𪧐孫綽山銘飛宇雲際郭璞江賦詠採菱以扣舷)¶
(舷脣/也)水面月出藍田關(趙曰雲際山名在鄠縣東南有大定/寺監田關在監田縣東南船舷之戛)¶
(可聞於雲際之寺月出之所可想其當於藍田𨵿皆以陂之廣大/然也舊注引謝霊運詩瞑還雲際𪧐以其字相犯便妄引以惑斈)¶
(者)此時驪龍亦吐珠(洙曰莊子列御㓂人有見宋王者錫車/十乗以其十乗驕稺莊子曰河上有家)¶
(貧持葦蕭而食者其子没於淵得千金之珠其父謂其子曰取石/來鍜之夫千金之珠必在九重之淵而驪龍頷下子能得珠者必)¶
(遭其睡也使驪龍而寤子尚奚微之有哉今宋囯之深非直九重/之淵也宋王之猛非直驪龍也子能得車者必遭其睡也使宋王)¶
(而寤子爲/韲粉矣)馮夷擊鼓羣龍&KR0208;(洙曰謝惠連雪賦馮夷剖蚌/列明珠注馮夷河伯也曹子)¶
(建洛神賦馮夷鳴鼓女媧清歌大人賦使霊媧鼓琴而舞馮夷莊/子大宗師馮夷得之以游大川釋文司馬云清冷傳曰馮夷華隂)¶
<pb:KR4c0018_SBCK_004-9a>¶
(潼郷隄首人也服八石得水仙是爲河伯又一/云以八月庚子浴於河而溺死一云渡河溺死)湘妃漢女出¶
歌舞(洙曰曹子建神女賦從南湘之二妃携漢濵之游女〇鄭/曰舜二妃堯女娥皇女英以舜南廵不反自沉湘而死故)¶
(曰湘妃漢女/漢上游女)金支翠旗光有無(洙曰前漢禮樂志金支秀華/庶旌翠旌張晏曰金支百二)¶
(十支秀華中主有華𧰟也文頴曰柝羽爲旌翠羽爲之也臣瓉曰/樂上衆飾有流遡羽葆以金爲支其首敷散&KR0002;草木之秀華也師)¶
(古日瓉說是司馬相如曰建翠華之旗梁元帝/檄文建翠鳳之旗北齊祖孝徴翠旗臨塞道)咫尺但愁雷¶
雨至蒼茫不曉神靈意(洙曰漢郊祀歌靈之車結玄雲靈/之来先以雨九歌云雲容容&KR0006;在)¶
(下又東風飄&KR0006;神靈雨〇趙曰蒼茫荒寂之/貌已具前篇舊注引歌靈之車來沉而非是)少壯幾時奈老¶
何向來哀樂何其多(洙曰漢武秋風辭&KR0172;樂極少哀情多少/壯幾時&KR0006;奈老何〇趙曰秋風辭歡樂)¶
(極&KR0006;哀情多少壯幾時&KR0006;奈考何謂之哀樂何其多則此一日之/間&KR0004;至以天地黤𢡖而愁旣而晴無氛埃則可以縱游而樂也〇)¶
(朋曰君子遇憂則憂遇樂則樂俯仰屈伸任運而巳詩家體格其/抑&KR0045;頓挫大㮣&KR0002;此首叙鼉作鯨吞之可憂中叙鳬鷖菱荷與夫)¶
(湘妃漢女之樂末嘆哀樂相半故曰向來/哀樂何其多凡遣辭命意常以此爲法也)¶
<pb:KR4c0018_SBCK_004-9b>¶
　　　渼陂西南臺¶
髙臺面蒼陂六月風日冷(朋曰六月此臺獨/冷以水氣通人也)蒹葭離披¶
去天水相與永(洙曰謝靈運云雲日相輝映空水共澄鮮〇/趙曰詩蒹葭蒼蒼其物則陂岸有之矣易有)¶
(天與水違行訟相與字多矣/如長笛賦乃相與集乎其庭)懷新目似擊(洙曰謝靈運詩懷/新道轉逈㝷異景)¶
(不延莊子田子方篇仲尼/見温伯雪子目擊而道存)接要(一作接惡○鄭/曰要於消切)心巳領(洙曰/陶潜)¶
(詩醒醉還相𥬇/發言各不領)仿像識鮫人(洙曰搜神記南海之外有鮫人/水居如魚不廢緝績其人能泣)¶
(珠海賦仿像其色又其垠則有天琛水怪鮫人之/室郭璞鮫人搆館乎懸流曹植弄珠蚌戯鮫人)空蒙辨魚艇¶
(洙曰廣雅曰舡二百斛以下曰艇其形徑艇一人二人所乗行也/〇趙曰鮫水南海之外有之泣則成珠善織綃仿像識鮫人言其)¶
(深廣&KR0002;有鮫人在其中也空蒙出謝玄暉朝雨詩/空濛如薄霧言&KR0002;無而空&KR0002;有而濛也蒙即濛字)錯磨終南翠¶
顚倒白閣影(洙曰終南白閣並山名終南五經要義云終南/山長安南山也一名太一漢書曰太一山古文)¶
(以爲終南山潘岳𨵿中記曰其山一名中南言在天之中都之南/故曰中南毛詩亦云終南周之名山中南也福地記云其山東接)¶
<pb:KR4c0018_SBCK_004-10a>¶
(驪山太華西連太白隴山北去長安八十里南入楚塞連蜀東西/諸山周回數百里名曰福地辛氏三秦記長安西可二百里南山)¶
(石室名曰地肺可避洪水/秦時四皓亦隱於此山)&KR1182;崒增光輝(洙曰一作隂西都賦/嚴峻&KR1182;崒〇鄭曰&KR1182;)¶
(自秋切/山峻皃)乗凌惜俄頃(洙曰謝靈運詩/恒充俄頃用)勞生愧嚴鄭(洙曰/嚴陵)¶
(鄭子眞也𥞇叔夜幽憤詩仰慕嚴鄭樂道閑居○蘇日𥞇中散芳/生蹤跡甚愧嚴陵子眞耶〇修可曰嚴甚&KR0115;乆幽而不改其操鄭)¶
(子眞不屈其志/耕於巖石之下)外物慕張邴(洙曰張良邴原也謝靈運詩偶/與張邴合乆欲還東山〇趙曰)¶
(張良貴極願弃人間事/邴曼容免官養志自脩)丗復輕驊騮吾甘雜鼃黽(鄭曰/上烏)¶
(蝸切下音泯〇趙曰重漢丗不我知而輕驊騮之駿則欲隱居於/陂上焉○倪曰范蠡曰吾先君魚鼈之與處其鼃黽之與同渚公)¶
(詩句之/意謂此)知歸俗可忽取適(一作/足)事莫並(趙曰言知所歸/𪧐則丗俗可忽)¶
(取適於巳則凡/事無可得而並)身退豈待官(洙曰謝靈運辭滿豈/多秩謝病不待年)老來苦¶
便靜(趙曰蓋言身欲求退不必待於爲官之後舊注引謝病不/待年混亂之矣老子功成名遂身退天之道便静字出謝)¶
(靈運云拙疾相𠋣薄還/得靜者便便音平聲)况資菱芡足(鄭曰芡巨險切說文云/雞頭也方言曰南楚謂)¶
<pb:KR4c0018_SBCK_004-10b>¶
(之雞頭北燕謂之之䓈靑徐/淮泗謂之芡䓈䓈營&KR0215;切)庶結茅茨逈(鄭曰茨/疾資切)從此具¶
扁舟彌年逐淸景(趙曰菱菱角也芡雞頭也皆陂中/可食之物也范蠡乗扁舟泛五湖)¶
　　　南池¶
崢嶸巴閬間所向盡山谷(希聲曰巴閬蜀中二州也/巴閬間山多險阻故云云)安知¶
有蒼池萬頃浸坤軸(余日張華博物志曰崑崙東北地轉下/有八玄幽都方二十餘萬里地下有四)¶
(柱廣十萬里地有三/千六百軸互相牽也)呀然閬城南(昱曰呀虚加/切張口貌)枕(作/控)帶巴¶
江腹芰荷入異縣粳稻共比屋(洙曰堯比/屋可封)皇天不無意¶
美利戒止足髙田失西成此物頗豐熟淸源多衆魚¶
逺岸冨喬木(蘇曰郭元澤近舎溪岸有磻石可坐卧/兼喬木蔽日時曳履投竿不知塵事)獨歎¶
楓香林春時好顔色南有漢王祠終朝走巫祝歌舞¶
散靈衣(洙曰潘安仁寡婦賦伯神/宇之寥寥瞻靈衣之披披)荒哉舊風谷髙堂亦明¶
<pb:KR4c0018_SBCK_004-11a>¶
王魂魄猶正直不應空陂上縹緲親酒食滛祀自古¶
昔(趙曰左傳非所祭/而祭名曰滛祀)非唯一川瀆干戈浩茫茫地僻¶
傷極目(洙曰楚詞目極/千里傷春心)平生江海興遭亂身&KR0560;促(洙曰/沈休)¶
(文纓佩空爲忝江海事多違古詩蟋蟀/傷&KR0560;促〇趙曰漢景帝局促如轅下駒)駐馬問漁舟躊躇慰¶
羈束(蘇曰邢元駐馬立江中借問漁舟客征戰何時停我亦&KR0114;/林宅〇師曰&KR0017;神非其族𩔖不歆其祀自古淫祀媚神徼)¶
(福者多矣豈特此一川瀆而巳哉有道之丗&KR0017;神無所施其靈響/甫傷丗亂而祀典不舉固有淫邪之祭則云干戈浩茫茫地僻傷)¶
(極目局促不得騁之貌漁舟泛泛煙波之上得以自由甫謂平生/有五湖之興今羈束亂丗而不得騁是以駐馬問漁舟而少有所)¶
(慰者/也)¶
　　　萬丈潭(同俗/縣作)¶
靑溪合冥寞神物有顯晦(趙曰謝莊詩靑溪如委黛神物/指言龍也有顯有晦許愼所謂)¶
(能幽能明者也晉劉琬賦曰大哉龍之/爲德變化屈伸隱則黃泉出則升雲)龍依積水蟠窟壓(一/作)¶
<pb:KR4c0018_SBCK_004-11b>¶
(厭)萬丈內(洙曰天台賦臨萬丈之絶/&KR0115;張景陽流澗萬餘丈)跼歩凌垠堮(洙曰西京/賦靈囿之)¶
(中前後无有垠堮淮南子出於無/垠堮之門跼渠六切堮逆各切)側身下煙靄前臨洪濤¶
寛却立蒼石大山危一徑盡岸絶兩壁對削成根虚¶
無(洙曰顔延年/踐華因削成)倒影垂澹瀩(洙曰一作頼天台賦序或倒影/於重溟〇蒼舒曰右按前漢郊)¶
(祀谷永曰丗有仙人服食不終之藥乗興輕舉陟遐倒景覧觀縣/圃浮遊蓬萊耕耘五徳朝種暮穫與山石無極注如淳曰在日月)¶
(之上反從下照故其景倒〇鄭曰/瀩徒對反澹沲也水帶沙往來貌)黒知(洙曰一/作又如)灣澴底(洙曰澴/音還)¶
淸見光烱碎孤雲到來深飛鳥不在外髙蘿成帷(洙/曰)¶
(一作/帳)幄(洙曰陸士衡宻葉成翠幄天台賦踐莓苔之滑石/搏壁立之翠屏䕃樛木之長蘿援葛藩之飛莖)寒¶
木壘旌斾(修可曰康協終南行/楓丹杉碧壘旌立斾)逺川曲通流嵌竇潜&KR0165;¶
瀬(鄭曰嵌/工衘切)造幽無人境(洙曰天台賦卒/踐無人之境)發興自我軰告¶
歸遺恨多將老斯遊最閉藏脩鱗蟄出入巨石礙何¶
<pb:KR4c0018_SBCK_004-12a>¶
事炎天過快意風雨㑹(洙曰雨/一作雲)¶
　　　泛溪¶
落景下髙堂進舟泛廻溪(洙曰謝靈運詩/對嶺林廻溪)誰謂築居¶
小(洙曰謝靈運詩/躡險築幽居)未盡喬木西(洙曰詩南/有喬木)逺郊信荒僻¶
秋色有餘凄練練峯上雪(馬曰練練/白皃也)纎纎雲表霓童¶
戲左右岸(洙曰岸一云峯一云兒童戲左右謝靈運海鷗戲春/岸○趙曰上言西山峯上之雪承秋色之後而言雪)¶
(則西山謂之雪山江淹麗色賦云色練練而欲奪梁書呉筠詩/練練波中月皆取白之義〇師曰童戲甫之子宗文宗武也)&KR0328;¶
弋畢提携翻倒荷芰亂指揮逕路迷(洙曰謝靈運連嵓/覺路塞密竹使逕)¶
(迷來人忘新術去子感故蹊〇趙日莊子曰畢弋多鳥亂於上網/&KR0328;多魚亂於下網&KR0328;以取魚畢弋以取鳥今謂畢提携者乃是畢)¶
(盡之畢也以言兒戲至尽携網&KR0328;畢弋以/取魚鳥○師曰恐小兒之迷道故指揮之)得魚巳割鱗採藕¶
不洗泥人情逐鮮美物賤事巳(一作/迹)睽(趙曰龍陽君以/得魚棄前魚爲)¶
<pb:KR4c0018_SBCK_004-12b>¶
(恩奪而泣者也公因目前實事起意以雖小兒猶如好新而厭故/也○師曰開元中物賤今兵火以來百物踊貴與向者巳睽異矣)¶
吾村靄暝姿(程曰言日/巳黒矣)異舎雞亦棲蕭條欲何適(洙/曰)¶
(沈休文蕭/條何所欲)出處庶可齊衣上見新月霜中登故畦濁¶
醪自初熟東城多鼔鼙(蘇曰應璩過温水見孟嘉問曰何/適嘉曰欲歸東城濁酒狂歌度此)¶
(疲耳璩曰今狼虎滿野鼓鼙聲多我軰無措毛足矣古詩云暮出/城東路鼔鼙愁殺人〇趙曰此言濁酒幸自初熟可以俱冝安郊)¶
(村之興况東城之多鼔聲乎濁醪出魏都賦淸酤如/濟濁醪如河〇師曰東城多鼔鼙言禄山亂范陽)¶
　　　溪漲¶
當時淙花橋溪水纔尺餘白石(一作/月)明可把(洙曰艶歌/行云水清)¶
(石自見○趙曰水之淸淺/而石可見也詩白石鑿鑿)水中有行車(洙曰華陽風俗録浣/花亭在州之西南有)¶
(江流至淸之所也其淺可涉/故中有行車甫有宅在焉)秋夏忽沉溢豈唯入吾廬(洙/曰)¶
(莊子秋水時至百川灌/河陶潜吾亦愛吾廬)蛟龍亦狼狽况是鼈與魚(洙日七/發&KR0003;濤)¶
<pb:KR4c0018_SBCK_004-13a>¶
(云其旁作而奔起也六駕蛟龍附從大白又云横暴之極魚鼈失/勢〇趙曰狼與狽本二獸名半其躰相附而行苟失其一則無據)¶
(矣故倉皇失據者謂之狼狽〇/師曰蛟龍喻君子魚鼈喻小人)兹晨巳半落歸路跬歩踈¶
馬嘶未敢動(趙日跬音丘弭反舉一足也與蹞同荀子云/不積跬歩無以致千里〇逢原曰半歩曰跬)前¶
有深填淤(衣虚切〇田曰前漢溝洫志云填於反壤之害顔師/古曰填淤謂壅泥也○師曰君子遇險而止此處亂)¶
(世之/道也)青青屋東麻散亂床上書(穌曰陳璋亂後歸中條與/兄琳書曰䆫牖網蜘蛛凡)¶
(案蒙塵床書散亂鄰里/零替惘然不聊生意)不意逺山雨夜來復何如我遊¶
都市間晚憇必村墟(趙曰言晝日遊成都市晚必憇/意於村墟村墟指言草堂也)乃知¶
乆行客終日思其居¶
　　　太平寺泉眼¶
招提慿髙岡(洙曰見巳從招提遊注〇趙曰/招提佛寺也西天謂寺爲招提)踈散連草莽¶
(洙曰景帝紀廣薦草/莽草稠曰薦深曰莽)出泉枯柳根汲引歳月古石間(一/作)¶
<pb:KR4c0018_SBCK_004-13b>¶
(門)見海眼(趙曰成都記云石笋之下是海眼〇孫曰成都府城/西門外道傍有石笋蜀人言天以鎭海眼北泉從石)¶
(中而出亦/如海眼)天畔縈水府(歐曰小說潤州爲中源水府〇/修可曰張纉南征賦曽潭水府)廣深¶
丈尺間宴息敢輕侮靑白二小蛇幽姿可時覩如絲¶
氣或上爛熳爲雲雨(洙曰公羊傳曰觸石而出膚寸而合/不崇朝而徧天下者太山之雲也)¶
山頭到山下鑿井不盡土取供十方僧香美勝牛乳¶
北風起寒文弱藻舒翠縷(舒一/作勝)明涵客衣淨細蕩林¶
影&KR0208;何當宅下流餘潤通藥圃三春濕黃精一食生¶
毛羽(洙曰嵇康書又聞道士遺言餌木黃精令人乆壽意甚信/之〇黃曰神農本草黃精乆服輕身延年日華子云黃精)¶
(九蒸九曝食之駐顔〇秦曰博物志云天姥謂黃帝曰太陽之草/名黃精餌之長生太隂之草名鉤物入口立死人信鉤之殺人不)¶
(信黃精之益壽不亦惑乎真誥云衡山中有學道者張禮正治明/期二人禮正以漢末在山中服黃精顔色丁壯常如年四十時後)¶
(乗雲升天今在方諸飈室爲上仙○趙曰鑿井自山頭至山下皆/石而巳不能窮盡至有七處也鑿井之難如此而得泉眼爲可美)¶
<pb:KR4c0018_SBCK_004-14a>¶
# SB1_0636-028.png
# page missing
<pb:KR4c0018_SBCK_004-15a>¶
(也)聲驅灔澦深(一作/沉)未辭添霧雨(趙曰江海不讓衆流/以爲大雖霧雨之微)¶
(亦可添/益其流)接上遇(洙曰一/作過)衣襟(趙曰舟中之人接於其人則先/經過於衣&KR0109;間也此是微雨而)¶
(作實其/其事耳)¶
　　　瞿塘兩崖¶
三峽傳何處𩀱崖壯此門入天猶石色(趙曰雨靣壁/立而髙挿天)穿¶
水忽雲根(趙曰雲根亦以言石傳云五岳之雲觸/石而出其後唐人多使雲根字以名石)猱玃鬚¶
髯古(鄭曰玃俱/&KR0350;切搏也)蛟龍窟宅尊(洙曰江賦瑰/竒之所窟宅)羲和冬馭(洙/曰)¶
(一作/驂)近(洙曰天台賦/羲和亭午)愁畏日車飜(趙曰淮南子注云日乗/車駕以立龍羲和爲之)¶
(馭公以山之髙故日去之近然冬日景短故/畏其車飜去李尤歌曰安得猛士飜日車)¶
　　　瞿塘懷古(新添)¶
(鄭曰寰宇記䕫州/瞿塘在州東一里)¶
<pb:KR4c0018_SBCK_004-15b>¶
西南萬壑注勍敵兩崖開地與山根裂江從月窟來¶
削成當白帝(洙日蜀魚復縣公孫述/更名白帝自後爲重鎮)空曲隱陽臺䟽鑿功¶
雖美(洙曰郭景純江賦巴/東之峽夏后䟽鑿)陶鈞力大哉¶
　　　灔澦堆¶
巨石水中央(洙曰蒹霞宛/在水中央)江寒岀水長沉牛荅雲雨(洙/曰)¶
(楚俗祈而獲雨必/沉牛以荅神貺)如馬戒舟航(洙曰丗&KR0003;灔澦如馬瞿塘莫/下言其險絶○蘇曰三巴録)¶
(灔澦如象舟船莫上灔澦如馬舟船莫下長年三老常以此候之/張華詩云象馬誠可驗波神亦露機永叔以爲絶唱有包蓄之法)¶
天意存傾覆神功接混茫(洙曰莊子繕性古之人在混/茫之中與一丗而得澹漠焉)干¶
戈連解纜行止憶垂堂(洙曰𡊮盎傳千金之子坐不垂堂百/金之子立不𠋣衡師古曰言冨人之)¶
(子則自愛也垂堂謂坐堂外邊恐墯也○趙/曰干戈之変解纜之危二者相連可不愼乎)¶
　　　灔澦¶
<pb:KR4c0018_SBCK_004-16a>¶
灔澦旣没孤根深(洙曰灔澦如馬瞿塘莫下灔澦如象瞿塘/莫上此峽人以灔澦爲水候也旣没則尤)¶
(漲不可下矣〇夢符曰右按古樂府灔澦作淫澦其詞/曰淫澦大如服瞿塘不可觸金沙浮轉多桂浦忌經過)西來水¶
多愁太隂(洙曰言隂/氣太盛也)江天漠漠鳥飛去風雨時時龍一¶
吟舟人漁子謌廻首(洙曰海賦府人漁子江賦蘆又漁子〇/趙曰龍吟未必可聞而水之深積想其)¶
(如此/矣)估客胡商淚滿襟(蘇曰南海有烈婦夫戰死行哀水/畔胡商賈客見之皆泣下遂投水)¶
(而死今有廟焉劉非熊作記予親見灔澦○趙曰以水/之令漲不行則𣻉留行則憂心傾沉之患此所以泣也)&KR0009;語舟¶
航惡年少休翻鹽井撗(洙曰一作擲〇鄭曰/撗户孟切不以理也)黃金(洙曰/蜀都)¶
(家有鹽/井之泉)¶
　　　渡江¶
春江不可渡(蘇曰河記曰春江桃花泛漲吾弟/舟重不可迅渡恐風浪驚兒女軰)二月巳風¶
濤(洙曰顔延年云春江莊風濤蘭野/茂荑英〇尹曰顔詩正此之謂也)舟楫斜欹疾(洙曰一/作甚)¶
<pb:KR4c0018_SBCK_004-16b>¶
魚龍偃卧髙(趙曰以水/漲爲使也)渚花張素錦汀草亂靑&KR0129;(趙曰/非時)¶
(白花如素錦而巳着一兼字可/推見其意古詩靑袍似春草)戲問垂綸客悠悠見汝曹¶
(洙曰見/一作是)¶
　　　巴西驛亭觀江漲呈竇使君(新添)¶
𪧐雨南江漲波濤亂逺峯孤亭凌噴薄(洙曰見直氣/森噴薄注)¶
萬井逼春容(趙曰記注春容謂重繫鍾也/今公借言水&KR0002;繫鍾之狀)霄漢愁髙鳥¶
(黃曰鳥愁言/不得其食)泥沙困老龍(蘇曰吴漢老龍/失势暫困泥沙)天邉同客舎携¶
我豁心胷¶
　　　又一首¶
轉驚波作怒即恐岸隨流頼有杯中物還同海上鷗¶
(黃日列子海上人好鷗鳥其父欲取/玩之明日之海上鷗鳥舞而不下)關心小剡縣傍眼見楊¶
<pb:KR4c0018_SBCK_004-17a>¶
州爲接情人飲朝來減片愁¶
　　　又呈竇使君(新添)¶
向晚波微緑連空岸脚靑日兼春有暮愁與醉無醒¶
漂泊猶盃酒踟蹰此驛亭相看萬里别同是一浮萍¶
　　　江漲¶
江發蠻夷漲(洙曰蜀水之/源皆出夷地)山添雨雪流大聲吹地轉¶
(洙曰海賦又似地/軸拔挺而爭廻)髙浪蹴天浮(洙曰海賦浮天無岸/游仙詩髙浪駕蓬萊)魚鼈¶
爲人得蛟龍不自謀(洙曰七發横暴/之極魚鼈失勢)輕帆好去便吾道¶
付滄洲(洙曰公以道之不/行故有乗桴之意)¶
　　　江漲¶
江漲柴門外兒童報急流(蘇曰李栩居淫水上讀書謝/絶賔客一日滻漲兒童報曰)¶
<pb:KR4c0018_SBCK_004-17b>¶
(急流至栩怡然自若整卷几/上書徐徐而岀人皆服其量)下牀髙數尺𠋣杖没中洲(趙/云)¶
(鮑明逺詩𠋣/扶牧雞豚)細動迎風鷰輕摇逐浪鷗漁人縈小楫容¶
易抜(洙曰跋/一作捩)船頭¶
　　　臨邑舎弟書至苦雨黃河泛溢隄防之患簿¶
　　　領所憂因&KR0009;此詩用寛其意¶
二儀積風雨百谷漏波濤(洙曰老子江/海爲百谷王)聞道洪河拆¶
遥連滄海髙職司憂悄悄(洙曰謂當職/司水之官)郡國訴嗷嗷¶
(洙曰嗷/嗷声也)舎弟卑棲邑(洙曰仇覽爲主簿人謂之/栖鵉於荆&KR0068;言位職卑下)防川領簿¶
曹(洙曰堤/防也)尺書前日至(洙曰韓信傳/咫尺之書)版築不時操(洙曰/以版)¶
(築夾土而築也書得/𫝊說於版築之間)難假黿鼉力(洙曰江淹方駕以黿鼉/爲梁〇趙曰以謂无是)¶
(物爲橋梁也紀年曰周穆王三十七年東至于/九江此黿鼉以爲橋梁舊注所引不知本始)空瞻烏鵲毛¶
<pb:KR4c0018_SBCK_004-18a>¶
(洙曰淮南子/烏鵲填河)燕南吹畎畒濟上没蓬蒿(洙曰泛濫至於燕/南済上皆漂没也)¶
螺蚌滿近郭蛟螭乗九臯(洙曰泛溢故螺蚌/在陸蛟螭在霄漢)徐關深水¶
府碣石小秋毫(洙曰徐關碣石皆池名書碣石入于海〇張/天斍曰徐關尽成水府碣石山爲水所没其)¶
(細如/秋毫)白屋留孤樹靑天(洙曰一/作雲)失萬艘(趙曰白屋巳漂矣/唯孤樹存焉下句)¶
(言万艘乗漲速去於靑天長逺/之間頃刻之中望之&KR0002;失矣)吾衰同泛梗利渉想蟠桃¶
(洙曰山海經曰東海有山名度索山有大桃屈盤三千里名曰蟠/桃○趙曰蟠桃正在斉地東海度索山故因水漲可以渉舟望之)¶
(也)𠋣頼(洙曰一/作却)天涯釣猶能掣巨鼇(洙曰龍伯囯大人/一釣六鼇〇趙曰)¶
(列子言龍伯之國人一舉釣六鼇〇師曰甫意以/此職司大手又能治河邑之所恃頼也故云云)¶
　　　天池¶
天池馬不到(洙曰天池/山上池也)嵐壁鳥纔通(蘇曰宋玉望岳詩嵐/壁立萬仞鳥逕人莫)¶
(通)百頃靑雲杪曽波白石中(洙曰楚辭眇視目/層波詩白石磷磷)鬱紆騰¶
<pb:KR4c0018_SBCK_004-18b>¶
秀氣(洙曰陸士衡/紆欎游子情)蕭瑟浸寒空直對巫山岀(洙曰一/作峽)兼¶
疑夏禹功魚龍開闢有(趙曰言其所/有之最逺)菱芡古今同(洙/曰)¶
(一作/豐)聞道奔雷黒(趙曰選賦有/云電檄雷奔)初看浴日紅(洙曰日出於/暘谷浴於咸)¶
(池)飄零神女雨(洙曰髙唐賦/暮爲行雨)斷續楚王風(洙曰宋玉賦楚/㐮王㳺於雲臺)¶
(之宫有風颯然而至王乃披襟而當/之○昱曰文選風賦雲臺作蘭臺)欲問支機石如臨獻寳¶
宫(洙曰見自從/献寳朝何宗)九秋驚鴈序(洙曰曹子建丹唇含九/秋南都結九秋之增傷)萬¶
里狎漁翁(洙曰一作樵童〇蘇曰黃覇休官求隱人問其/故覇曰吾欲拏輕舟適浩蕩狎漁翁与鷗尔)更¶
是無人處誅勞任薄躬(趙曰公自言其身以引末句雖无人/之処可以下居其誅鉏草茅之勞任)¶
(責於微薄/之躬也)¶
　　　登白馬潭¶
水生春纜没(洙曰呉志孫權傳注&KR0096;爲牋与曹公說春水方/生公宜速去又諸葛瑾傳注呉録曰曹操圍朱)¶
<pb:KR4c0018_SBCK_004-19a>¶
(然於江陵瑾以大兵救之及春水生潘璋等作/水城於上流瑾進攻浮橋眞等退走瑾乃全師)日出野船開¶
𪧐鳥行猶去花叢𥬇不來人人傷白首處處接金盃¶
莫道新知要(趙曰言爲新知之所要也/楚詞云樂莫樂於新相知)南征且未迴(洙曰宋/玉招魂)¶
(泪吾&KR0047;征屈平離騷曰済沅/湘以南征就重華而陳辭)¶
　都邑¶
　　古詩二首　律詩三十五首¶
　　　閬山歌(鄭曰閬/音浪)¶
閬州城東靈山(洙曰一/云雪山)白閬州城北玉臺碧(洙曰靈/山玉臺)¶
(皆閬山/景也)松浮欲盡不盡雲江動將崩巳(一作/未)崩石那¶
知根無&KR0017;神㑹巳覺氣與嵩華敵(趙曰此言靈山玉臺/也潘岳晉武誄有等)¶
(壽嵩/華)中原格𨷖且未歸應結茅齋看靑壁(洙曰兩相/敵曰格𨷖)¶
<pb:KR4c0018_SBCK_004-19b>¶
(〇師曰靈山玉臺皆閬州風景五岳西曰華山中曰嵩山凡名山/大川&KR0017;神之所扶持此山雖不與五岳之數安知&KR0017;神不㑹於是)¶
(甫愛閬中山水謂中原盗賊未平且/暫居于此其後蜀中亂遂之呉楚)¶
　　　閬水歌¶
嘉陵江色何所似(洙曰嘉陵江源出散關而入于閬○趙曰/使謝安石內集問諸子曰白雪紛紛何所)¶
(似)石黛碧玉相因依正憐日破浪花出(趙曰阮籍寒鳥/相因依日出正)¶
(照水/也)更復春從沙際歸(趙曰費昶雜詞/云春隨楊柳㱕)巴童蕩槳欹側¶
過(薛曰古按廣韻槳檝屬〇趙曰所以揺檝之/處古歌云艇子打兩槳者扶兩檝而夾也)水雞衘魚來¶
去飛閬中勝事可腸斷(蘇日劉表曰故郷勝事使/人臨風對月回腸欲断)閬州¶
城南天下稀(洙曰閬州城南有山極秀麗人謂之錦屏山〇/師曰地里志閬州閬中郡城臨閬水却據連崗)¶
(嘉陵江源岀散關而谷流于閬其山水之色逺視如黛玉之相因/依日照浪花春媚沙際殊可人意巴人善操舟嘉陵岀美魚詩所)¶
(謂南有嘉魚是也水雞衘魚來去飛蓋言魚多也城南有曰屏山/錯麗如錦屏號爲天下第一故云閬州城南天下稀本朝前軰嘗)¶
<pb:KR4c0018_SBCK_004-20a>¶
(詠福唐詩云曉角吹殘十二枝春風樓閣酒旗飛桂/陵未識三山好却道閬城天下稀蓋閩蜀同風故也)¶
　　　建都十二韻¶
(彦輔曰建都以蜀爲南京也置尹比二京〇鮑曰寶/應元年嵗次壬寅公年五十一在成都建卯月辛亥)¶
(建五都以京兆府爲上都河南府爲東都鳯翔府/爲西都江陵府爲南都太原府爲北都故有是詩)¶
蒼生未蘇息(洙曰蒼生百姓也書海隅蒼/生未蘇息言尚困于盗賊)胡馬半乾坤(洙/曰)¶
(半天/下也)議在雲臺上(洙曰後漢議/功於雲臺)誰扶黃屋尊(洙曰黃屋/天子車蓋)¶
(此指言誰爲/安王室者)建都分魏闕下詔闢荆門恐失東人望其¶
如西極存(洙曰東人謂關中父老也/時明皇在蜀故云西極)時危當雪耻(洙曰洗雪/也耻囯耻)¶
(也孟子梁惠王曰寡人/耻之願比死者一洗之)計大豈輕論雖𠋣三階正(洙曰東/方朔傳)¶
(云願陳㤗堦六符應劭曰㤗堦天之三階也上階爲天子中階爲/諸侯公卿大夫下階爲士庶人三階平則是謂太平天下大安)¶
終愁萬國翻(洙曰翻謂/翻覆也)牽&KR0322;恨不死(洙曰魏文帝欲遷冀/州上以實河南辛毗)¶
<pb:KR4c0018_SBCK_004-20b>¶
(諌帝不荅而/起毗引其&KR0322;)漏網辱殊恩(洙曰前漢刑法志/網漏吞舟之魚)永負漢庭¶
哭(洙曰賈&KR0105;傳/可爲慟哭)遥憐湘水魂(洙曰屈/原沉湘)窮冬客江劒隨事¶
有田園風斷靑蒲節霜埋翠竹根衣冠空穰穰關輔¶
乆(一作/逺)昬昬(洙曰穰穰衆多皃言衣冠雖多不濟危難/故曰空史記貨殖傳天下穰穰皆爲利往)願枉¶
(一作/唯駐)長安日光暉照北原¶
　　　江陵望幸¶
(洙曰望車駕臨幸/也時大駕在蜀)¶
雄都元壯麗(洙曰曹子建壯哉佳麗殊百城髙紀上見/宫室壯麗怒蕭何曰非壯麗不足重威)望¶
幸歘威神(洙曰魯靈光殿賦景福乎帝室之威神又云彰聖主/之威神甘泉賦配帝宫之懸圃&KR0006;象太一之威神〇)¶
(趙曰顔延年車駕幸京口云望幸傾五/州也歘音許勿反注云有所吹起也)地利西通蜀(趙曰江/自西而)¶
(來舟車所通/故謂之西江)天文北照秦(定功曰謂長安/在荊渚之北)風煙含越鳥(洙/曰)¶
<pb:KR4c0018_SBCK_004-21a>¶
(謝玄暉詩風煙有鳥路江漢/恨无梁古詩越鳥巢南枝)舟楫控吳人未枉周王駕(洙/曰)¶
(顔延年車駕幸京口詩虞風載帝狩夏諺頌王游春方動震駕/望幸傾五州又周御窮轍迹夏載歷山川周王駕謂穆王滿)終¶
期漢武廵(洙曰漢武行幸雍幸汾隂滎陽/還至洛陽瞻望河洛廵狩預州)甲兵分聖旨(蘇/曰)¶
(羊祜得聖旨來分甲兵西北防秋/〇趙曰言車罵之出則禁兵隨衛)居守付宗臣(洙曰蕭何漢/之宗臣左傳)¶
(君行則居守○蘇曰趙/勝大事付宗臣議論)早發雲臺杖㤙波起涸鱗(洙曰/哀江)¶
(南賦猶有雲臺之仗涸鱗見餘波/期救涸注莊子車轍中有鮒魚)¶
　　　峽隘¶
聞說江陵府(洙曰荆/州也)雲沙靜眇然白魚如切玉朱橘不¶
論錢水有逺湖樹人今何處船(趙曰言江陵府以水言之/在逺在湖逺之樹而所謂)¶
(欲往江陵之人其船今/在何處乃公自言也)靑山&KR0002;在眼却望峽中天(趙曰若/巫之靑)¶
(山在眼仰望峽中之天矣意謂/峽山兩立才能見其天也巳)¶
<pb:KR4c0018_SBCK_004-21b>¶
　　　秦州雜詩十七首¶
(居仁曰同作二十首二首見寺觀門一首見馬門〇/鄭曰寰宇記魏初中分隴右為秦州〇師曰甫論房)¶
(琯事貶華州司功屬𨵿輔飢/棄官去客秦州遂有此作)¶
滿目悲生事因人作逺遊(師曰因琯/有此逰也)遲迴度隴怯(鄭/曰)¶
(十道志隴/州有隴山)浩蕩及(洙曰一/作入)關愁水落魚龍夜(洙曰秦有魚/龍川○蘇曰)¶
(倦遊録云隴州地各魚龍岀石魚掘地破石得之多鰍鯽之形鱗/鬛皆具狀如描𦘕魚龍古之陂澤也豈非魚生其中山頽塞乆而)¶
(上凝為石遂留形迹耳此詩正謂隴川也〇沈曰太平御覽載水/絰注有一水出天水縣西山人謂小隴山其水出五色魚俗以爲)¶
(龍而莫敢捕謂/是水爲魚龍水)山空鳥䑕秋(洙曰禹貢所謂鳥鼠同穴者是/矣鳥䑕谷名〇鄭曰孔安囯注)¶
(鳥䑕共爲雌/雄同穴而處)西征問烽火心折此淹留(洙曰别賦心折骨/驚〇蘇曰王戎非)¶
(吾願在此淹留毎想故園風物客/心將折〇趟曰時有吐蕃之亂)¶
州圖領同谷驛道出流沙(洙曰同谷縣名流沙地名○鄭/曰寰宇記成州禹貢梁州之域)¶
<pb:KR4c0018_SBCK_004-22a>¶
(古西夷地天寳元年改/爲同谷郡流沙西域地)降虜兼千帳(鄭曰降/胡江切)居人有萬¶
家馬驕珠汙落(趙曰𫝊玄乗輿/馬賦流汗如珠)胡舞白蹄斜(洙曰蹄一/作題○夢)¶
(符曰石按南史裴子野傳時西北逺邊有白題入貢莫知/所出子野曰漢頴隂侯斬白題一人服䖍曰白題胡名也)年少¶
臨洮子(鄭曰洮徒刀切○洙/曰一作至臨洮郡名)西來亦自誇(師曰臨洮通羗/胡其人驍勇善)¶
(戰願隨王師/擊賊故云云)¶
鼔角縁邊郡(趙曰此篇/詠鼓角也)川原欲夜時秋聽殷地發(彦/輔)¶
(曰殷/盛也)風散入雲悲(趙曰言當秋欲近之景/則聞鼔角為可傷矣)抱葉寒蟬靜¶
歸山獨鳥遲(蘇曰古詩有夕鳥背山遲有㱕林孤鳥遲何敬/祖倦鳥山林遲工部頒得換骨法〇逸曰獨鳥)¶
(失羣之鳥/甫自喻也)萬方(洙曰一/作年)聲一槩(趙曰時東有安史之亂西/有吐蕃之擾故曰聲一槩)吾¶
道竟何之(洙曰戎馬之際天下皆有鼔角聲人方以武事為急/吾道何所施○蘇曰盧玄萬方鼙鼔之聲一槩吾軰)¶
(復之何地但死〇趙曰孔子/云吾道非耶莊子芒乎何之)¶
<pb:KR4c0018_SBCK_004-22b>¶
城上胡笳奏山邊漢節歸(趙曰言用兵以禦吐蕃也使蘇/武恃漢節事言通使於吐蕃尔)¶
防河赴滄海奉詔發金徽(蒼舒曰右按續唐通典羈縻州/有金徽州𨽻振武軍也〇趙曰)¶
(防河之士自金徽而發也/〇鄭曰舎徽隴右地名)士苦形骸黒(趙曰言士卒/勞苦之故)旌踈鳥¶
獸稀(趙曰旌字/一本作林)那堪徃來戍恨解鄴城圍(洙曰鄴城史/思明所據恨)¶
(解圍者言士苦於征戍而恨賊之未平也○趙曰西邊旣苦/吐蕃之戰而鄴城史賊猶未平則戍役疲於住所以恨也)¶
莽莽萬重山孤城山(一作/石)谷間無風雲出塞不夜月¶
臨關(趙曰今秦州有無風塞不夜城蓋亦後人因杜詩而爲之/名也〇田曰齊地記曰齊地有不夜城蓋古者有日夜中)¶
(照於東境故萊子立此城以不夜爲/名〇師曰云不夜蓋取月明如晝也)屬國歸何晚(洙曰蘇武/㱕漢爲典)¶
(屬/囯)樓蘭斬未還(洙曰傳介子傳先是龜兹樓蘭嘗殺漢使者/介子特節使誅斬樓蘭王安歸首懸之北闕)¶
(以直報怨不煩師衆/其封介子爲義陽侯)煙塵一(洙曰一/作獨)長望衰颯正摧顔(洙曰一/作催)¶
聞道㝷源使從天此路回(洙曰張騫㝷河源〇趙曰時遣使/吐蕃云尋源使則借張騫以爲官)¶
<pb:KR4c0018_SBCK_004-23a>¶
牽牛去幾許(洙曰博物志昔有人乗查泛河忽忽不知晝夜至/一處多見織女有一丈夫牽牛渚次飲之歸問嚴)¶
(君平君平曰某/日客星犯牛女)宛馬至今來(朱曰見宛馬惣肥春苜蓿注〇/逸曰宛馬每入貢置牧監于此)¶
一望幽燕隔何時郡國開(洙曰時幽燕在賊/境郡囯未安寧)東征健兒¶
盡羗笛暮吹哀(洙曰士多死亡哀/憤氣形於羗笛)¶
今日明人眼臨池好驛亭叢篁低地碧髙柳半天靑¶
(洙曰叢篁低地髙栁半天是亦傷君子沉下位也公之命意多有/如此者○趙曰此實道其景非譏誚也〇師曰竹有節喻君子柳)¶
(質柔脆望秋/先零喻小人)稠疊多幽事(洙曰稠疊猶重疊〇蘇曰陶竺幽/居春來事亦稠兼眼前兒女惱人)¶
喧呼閱使星(洙曰時亂民喜見使者故喧呼晉志流星天使後/漢李郃指使星以視二使〇趙曰指言往來使上)¶
(蕃/者)老夫如有此不異在郊埛(趙曰老夫&KR0002;有此亭/景則如在郊埛矣)¶
雲氣接崑崙(蘇曰黄河記云雲/氣浩漫逺接崑崙)涔涔塞雨繁(鄭曰涔/鋤簮切)羗¶
童看渭水(趙曰言吐蕃之/兵窺覷渭水)使客向河源(洙曰張騫秦使西/域㝷黃河源〇師)¶
<pb:KR4c0018_SBCK_004-23b>¶
(曰此句甫/自比也)煙火軍中幕牛羊嶺上村所居秋草静正閉¶
小蓬門¶
蕭蕭古塞冷漠漠秋風(洙曰一/作雲)低黃鵠翅垂雨(蒼舒曰/右按文)¶
(選黃鵠一逺則/千里顧徘徊)蒼鷹飢啄泥(洙曰亦/自傷也)薊門誰自北漢將¶
獨征西(趙曰薊門指安史言收復燕薊者誰也/征西則指言討吐蕃漢有征西將軍)不意書生¶
耳(薛曰南史沈慶之曰耕當問奴織當問婢今/欲伐囯而欲與白靣書生軰謀事何由濟)臨衰厭(洙曰/一作)¶
(見)鼔鼙(洙曰後漢皆有征西將軍/〇鄭曰駢述切正作聲)¶
萬古仇池穴(鄭曰在/成州)潜通小有天(洙曰丗說仇池有地穴/通小有洞中出神魚食)¶
(之者仙〇蘇曰趙徳鱗曰仇池小有洞天之附庸也王仲至謂余/曰吾甞奉使過仇池有九十九泉石万山環之可以避丗如桃源)¶
(〇鮑曰按唐志成州同谷縣有仇池與秦城接壌○修可曰引茅/君傳大天之內有玄中洞三十六所第一王屋山之洞周回万里)¶
(名曰小有/清虚之天)神魚人不見福地語眞傳(洙曰仙經有福地/鎭地皆以各山或)¶
<pb:KR4c0018_SBCK_004-24a>¶
(洞府爲之〇夢符曰右按道書有三十六洞天七十二福地眞誥/曰金陵者洞墟之膏&KR0254;句曲之福地履之者萬方知之者无一內)¶
(經福地志曰伏龍之地在栁谷之西/金壇之右可以髙洒金陵之福地也)近接西南境長懷十九¶
泉(師曰甫有卜居/之意故云云)何時一茅屋送老白雲邊¶
未暇泛滄海悠悠兵馬間塞門風落木(洙曰一云塞/風衰落木)¶
客舎雨連山阮籍行多興(洙曰見遂令/阮籍等注)龐公隱不還¶
(洙曰見昔者/龐徳公注)東柯遂(洙曰一/作放)踈&KR0180;(洙曰東柯上詩所/謂東柯谷者是也)休鑷¶
𩯭毛班(師曰南史&KR0650;林王年五歳戯髙帝傍帝令左右鑷白髪/問王我誰&KR0088;荅曰太翁帝𥬇謂左右曰豈有爲人作曾)¶
(祖而抜白髪乎即擲鏡鑷/子曰道不行乗浮浮于海)¶
東柯好崖谷不與衆峯羣落日邀𩀱鳥(覺範曰落日/喻暮年邀双)¶
(鳥言欲與妻/子隱居于此)晴天卷(洙曰一/作養)片雲野人吟險絶水竹㑹¶
平分採藥吾將老童兒未遣聞¶
<pb:KR4c0018_SBCK_004-24b>¶
邊秋隂易夕不復辨晨光(洙曰鮑昭詩曉星正/寥落晨光復泱漭)簷雨亂¶
淋幔山雲低度墙(&KR0171;曰公宙過友人舎問其墻/低友人曰使山雲易度耳)鸕鷀窺¶
淺井(鄭曰水鳥不卵生口吐其鶵正作鶿上落/胡下疾之切〇師曰喻細民飢而无食)蚯蚓上深¶
堂(洙曰深一作髙鸕鷀窺淺井無食也蚯蚓上深堂言至空也/〇&KR0171;曰龐嚴亂後㱕郷時旣兵火建旄旟者皆羣細登髙堂)¶
(而歎曰何蚯蚓上此矣蓋譏小人得/志也○趙曰以積雨乆隂而然也)車馬何蕭索門前百¶
草長(蘇曰守劭守志讀書不隨郷辟簞瓢自樂門庭草数尺長/魏文帝雨徴不起丗目爲當丗顔回〇趙曰暗使張仲蔚)¶
(所居蓬蒿滿門/寂无車馬事)¶
地僻秋將盡山髙夜未歸(趙曰公/自謂也)塞雲多斷續邊日少¶
光輝(洙曰江淹恨賦摇風忽起白日西匿隴鴈少飛岱雲寡色/又秋日蕭索浮雲无光蔡琰詩惟彼方&KR0006;逺陽精隂氣凝)¶
(&KR0006;雪/飃零)警急烽常報(薛曰右按前漢書長安匈/奴大入烽火通於甘泉)傳聞檄屢¶
飛(洙曰鮑明逺詩羽檄起邊亭烽火入咸陽〇師曰說文曰檄/以木簡爲書長尺二以徴君也魏武奏事曰&KR0002;有急則挿以)¶
<pb:KR4c0018_SBCK_004-25a>¶
(雞羽謂/之羽檄)西戎外甥國(洙曰爲尚主也〇蒼舒曰右按周書景/龍四年以金城公主下嫁吐蕃乾元元)¶
(年粛宗以㓜女寕囯公主下降回紇爾雅曰妻之父爲外舅郭璞/曰謂我舅者謂之甥然則亦呼壻爲甥孟子曰帝館甥于二室是)¶
(也唐書賛普遣名悉躐奉/表言甥先帝舅顯親也)何得近天威(洙曰近一作迕天子/之威也左傳王賜齊)¶
(侯胙命无下拜齊侯/曰天威不違顔咫尺)¶
鳳林戈未息魚海路常難(魯曰鳯林魚/海皆地名)&KR0049;火雲峯峻¶
(朱曰烽&KR0049;之火/夏雲多竒峯)懸軍幕井乾(洙曰懸軍謂路險阻縣之使下/也鄧艾伐蜀懸軍深入幕一作)¶
(暮〇夢符曰右按周官挈壷氏掌挈壷以令軍井几軍事縣壷以/序聚𣝔易曰井收勿幕〇趙曰易井收勿幕注井口曰收勿幕則)¶
(勿遮幕之今公言逎旅飲井者乾而所幕/之井乾其懸示軍中之器以表此井也)風連西極動月過¶
北庭塞故老思飛將(洙日李/廣飛將)何時議築壇(洙曰漢祖築/壇拜韓信爲)¶
(大將○師曰甫思得/大將如信者出焉)¶
唐堯眞自聖(趙日謂粛宗也〇逸曰君自聖/則忠讜不聞甫微言以託諷也)野老復何知¶
<pb:KR4c0018_SBCK_004-25b>¶
(洙曰莊子所謂帝力何有/於我哉○趙曰公自謂也)曬藥能無婦應門亦有兒(洙曰/李令)¶
(泊表內無應門五尺之童丗說荀淑使叔明應/門慈明行酒〇師曰&KR0063;音因當門户幸有兒子)藏書聞禹穴¶
(洙曰司馬迁年十嵗誦古文二十四而南游江淮/淮上㑹稽探禹穴窺九疑○趙曰言禹穴藏書也)讀記憶仇¶
池(憶一作悟〇蘇曰許靖過仇池樹下有碑靖駐馬一覧無遺人/皆稱賞陸士衡有詩云有客逺方來過我滿蓬蓽尾罍酌松醪)¶
(呼兒且低筆詞語淸/氷霜書如鵉鳯立)爲報鴛行舊(趙曰指言平日/同禁省之人)鷦鷯在¶
一枝(見卑棲但一枝注〇趙曰莊子鷦鷯巢林不過一枝/韓曰父之執友皆在鵷行想其子必有所託故云云)¶
　　　龍門¶
(洙曰在洛陽之南逺望𩀱闕對峙如門然/鄭曰河南志龍門驛在河南縣南十八里)¶
龍門横野斷驛樹出城來(曽鞏曰驛樹言驛/道雨畔之樹也)氣色皇居¶
近(洙曰東都也〇曽/曰言近治邑也)金銀佛寺開(洙曰山有佛寺金碧照耀/最爲勝㮣〇洪覺範曰此)¶
(句蓋謂龍門山有奉先寺/佛地有金丗界銀丗界)往還時屢改川陸日悠哉相閱¶
<pb:KR4c0018_SBCK_004-26a>¶
征途上生涯盡幾回(趙曰在龍門閱視征行/之人盡此生涯能幾)¶
　　　夔州&KR0084;十絶句(一首見陵廟門)¶
中巴之東巴東山(趙曰水經劉漳分三巴/有中巴有巴西有巴東)江水開闢流¶
其間白帝髙爲三峽鎭(洙曰三峽瞿塘/巫山黃牛也)夔州險過百¶
牢關(洙曰南都賦於東則左綿巴中百&KR1499;所充外圎銅梁於岩/渠內函要害以膏&KR0254;○蘇曰辛毗曰䕫州百牢関兵馬不)¶
(可越○趙曰瞿塘兩崖壁立大江中流無路可行非舟莫済〇宋/曰十道志梁州有百牢山○師曰說者以子美有上牢下牢修水)¶
(関之句謂瞿塘之險倍百於上牢下牢之關此說非也啚經云百/牢關孔明所建故基在今㒷元西縣泥口化撿玉&KR0026;山下傍臨白)¶
(馬河東自梁洋北自武㒷西入金牛三泉皆渉北河以済河之西/南壁山相對六十里不斷嶓冢漢江水流其閒與白馬河合縁江)¶
(乃入金牛益昌路也雖不甚險而爲入川之隘口此瞿/塘兩崖壁立大江中流無路可行非舟莫濟固有間矣)¶
白帝夔州各異城(洙曰公孫述自稱白帝故䕫有白帝城○/蘇曰風俗記曰白帝城據百牢至夔州千)¶
(里)蜀江楚峽混殊名英雄割據非天意(蘇曰武侯曰英/雄鼎立割據士)¶
<pb:KR4c0018_SBCK_004-26b>¶
(彊誠非天意○趙曰言公孫/之与劉豈天容其割據乎)覇王并吞在物情¶
羣雄競起向前朝(趙曰指言巳/前之代也)王者無外見今朝(洙曰/公羊)¶
(傳曰天王出居于鄭王者無外此其言出何不能于母/弟也東都賦子徒識函谷之可閉不知王者之無外)比訝漁¶
陽結怨恨(洙曰漁陽禄山舊鎮〇趙曰/禄山以怨恨起兵於漁陽)元聽舜日舊簫韶¶
(趙曰此明皇時太平爲虞舜之日時明皇寵幸禄山每/与之宴未嘗不奏霓裳之曲此句含蓄美中有刺如此)¶
赤甲白鹽俱刺天(鄭曰刺七迹切〇洙曰南都賦森尊尊而/刺天〇蘇曰裴悰曰白塩掙空赤甲刺天)¶
(峽浪匈湧/鳥道盤紆)閭閻繚繞接山巔楓林橘樹丹靑合(洙曰/蜀都)¶
(賦家有塩泉之井户有橘柚之園西京雜記中南山有樹直上百/丈無枝上結叢條如車蓋葉一青一赤望之班駮如錦繡長安謂)¶
(之丹靑樹也〇蘇曰阮季行南/埭上曰紅楓緑橘如丹靑相合)&KR0232;道重樓錦繡懸(趙曰言/其華麗)¶
瀼東瀼西一萬家(孫曰瀼奴㓪切夔有澗水出於山谷之間/謂之瀼溪人居其左右謂之瀼東瀼西)¶
江北江南春冬花背飛鶴子遺瓊蘂(趙曰魏王粲白鶴/賦云食靈岳之瓊)¶
<pb:KR4c0018_SBCK_004-27a>¶
(蘂)相趂鳬鶵入槳牙(洙曰其草則蔣蒲葭又云/其沃瀛則有攅蔣叢蒲)¶
東屯稻畦一百頃北有澗水通靑苗(修可曰夔有平/田号青苗陂)晴¶
浴狎鷗分處處(洙曰孫綽詩物我俱忘懷可以狎鷗鳥〇趙/曰狎鷗言可狎之鷗也列子海上有人狎鷗)¶
(是/巳)雨隨神女下朝朝(洙曰髙唐賦朝朝/暮暮陽臺之下)¶
蜀麻呉鹽自古通萬斛之舟行&KR0002;風長年三老長謌¶
裏(洙曰峽人謂操舟人爲長年三老〇師曰峽人/以船頭把篙相水道者曰長年正梢者三老)白晝攤錢¶
髙浪中(田白梁冀傳能意錢之戲佐何承天纂文曰詭憶/日射意一日射數即攤錢也〇趙曰蜀人賭錢之名)¶
憶昔咸陽都市合(趙曰指/長安也)山水之圖張賣時(蘇曰郭/秀才過)¶
(巫峽愛十二峯立馬乆之嘆曰吾昔年賣山水/圖疑其妄粧景色今日親見勝彼啚十八九矣)巫峽曾經寳¶
屏見楚宫猶對碧峯疑(趙曰言昔𦘕啚上見楚宫今對碧/峯灘由疑是舊所見之畫圖也)¶
閬風𤣥圃與蓬壷(鄭曰酈元水經注崑崙之山/三級二曰閬風一曰玄圃)中有髙堂¶
<pb:KR4c0018_SBCK_004-27b>¶
天下無(洙曰南都賦崑崙無以侈閬風不能踰/〇趙曰其上臺&KR0026;皆金玉故曰天下無)借問䕫州¶
壓何處峽門江腹擁城隅¶
　　　峽口二首¶
峽口大江間(洙曰一/作闊)西南控百蠻(洙曰施黔五/溪之蛮也)城欹連¶
粉堞(鄭曰逹協/切城止垣)岸斷更靑山開闢當(洙曰一/作多)天險(洙/曰)¶
(天設之險也言險/因開闢而後通爾)防隅一水關(洙曰峽口有/関断以鐵鏁)亂離聞鼔角¶
秋氣動衰顔(趙曰以身逢乱離聞鼔/角声所以感動衰顔也)¶
時淸關失險丗亂㦸如林去矣英雄事荒哉割據心¶
(洙曰當公孫&KR0274;劉俻之際蘷爲要衝/〇趙曰皆以英雄而割據一隅也)蘆花留客晚楓樹坐¶
猿深疲&KR1170;煩親故(鄭曰&KR1170;乃結切○蘇曰麻緗隱居終南山/不仕常有親知見緗緗曰疲&KR1170;之人何煩)¶
(親故往/來存問)諸侯數賜金(鄭曰数色角切〇洙曰言多得諸侯贈/遺也〇蒼舒曰主人中丞頻分明俸○)¶
<pb:KR4c0018_SBCK_004-28a>¶
(趙曰公自注云主人栢中丞𩔖分明俸蓋節/度古諸侯也因言諸侯所貽之金得&KR0091;賜金)¶
　　　黃草¶
(鄭曰峽中記三峽劒側多/黃草生虎豹賢之故云)¶
黃草峽西船不歸赤甲山下行人稀(趙曰舊作少人稀/惟蔡伯丗本作人)¶
(行稀是黃草峽在涪州峽之西則蜀中矣言水行之/舡不歸陸行之人稀少此所以致疑道路之梗塞也)秦中驛使¶
無消息蜀道兵戈有是非(鮑曰崔寧之乱郭英乂犯寕家/室寕逐之是也以大義責之則)¶
(寕以徧禆逐大將非也〇趙曰望秦中之驛使則無消息聞蜀道/之兵戈或是或非未敢必科也蔡伯丗曰是時蜀中多故冬日詩)¶
(公自注曰傳聞軍官/自圍普遂可見之矣)萬里秋風吹錦水(洙曰成都記濯錦江/秦相張儀所作笮橋)¶
(東下枕水舊錦里勝基址由在此濯錦即鮮明它水不得大原公/濬而闢之堅其岸而踈大之澄而陽之水居者以虹橋跨水綵昼)¶
(相鮮笙歌之樂恍&KR0002;天外之意也〇趙曰因蜀道之兵/戈而起思秋風言万里橋之秋風也錦水正在其下)誰家別¶
淚濕羅衣(洙曰古詩&KR0013;服羅衣裳〇蘇曰王洎聞砧詩空閨少/婦聽别淚滿羅衣〇趙曰言行兵出戍与夫避難逃)¶
<pb:KR4c0018_SBCK_004-28b>¶
(禍者爲有/離别矣)莫愁劒閣終堪據(洙曰張孟陽劒閣銘㒷實在徳/嶮亦難恃○蘇曰姜維曰劒閣)¶
(堪據實蜀/路要之處)聞道松州巳&KR0013;圍(洙曰松州在西山吐蕃之南鄙/也○蘇曰梁元帝解松州之圍)¶
(〇趙曰勿謂劒閣之險可恃而欲割據雖松州在/劒閣之内巳有圍之者矣此所以戒守士之臣也)¶
　　　南楚¶
南楚靑春異暄寒早早分(趙曰公在夔而云南楚/則䕫在戰囯爲楚也)無名江¶
上草隨意嶺頭雲正月蜂相見非時鳥共聞杖藜妨¶
躍馬(洙曰蔡澤曰吾躍馬/食&KR0079;四十年亦足矣)不是故離羣(蘇曰公自言適楚/本避地而巳非離)¶
(羣也○趙曰言官在身而在諸人之間則必&KR0016;馬今也杖藜而獨/往乃放曠所然不是故離羣也〇師曰南地與北異冬反暖春却)¶
(寒故有春寒料峭之語杖藜貧賤也躍馬冨貴也子美避地而甘/於貧賤非故意離羣乃不得巳也〇余曰邵氏聞見録子美詩不)¶
(是故離羣離字如律當讀平声記檀弓離羣索居釋文離/字讀去声力智反退之云凡爲文辭冝畧識字有以也夫)¶
　　　南極¶
<pb:KR4c0018_SBCK_004-29a>¶
南極靑山衆(趙曰南極星名老人之南極也𣈆天文志南極在/井栁之中正是南方之星故云於夔州詩可用矣)¶
西江白谷分古城踈落木荒戌密寒雲(洙曰顔延年詩/憔悴征戍勤又)¶
(故囯多喬木空城凝寒/雲曹顔逺落落卉木踈)歳月蛇常見(蘇曰景二年冬蛇見/不蟄乃政令失時)¶
風飈虎忽聞近身皆鳥道殊俗自人羣睥睨登哀¶
柝(洙曰宣十二年專守陴者皆哭注陴城上睥睨也○鄭曰睥/匹詣切睨研計切城上女牆析撻各切〇趙曰睥睨城上小)¶
(城也登哀柝指言白帝/城上之事有屯戍故也)矛弧照夕曛亂離多醉尉(尹曰南/史何敬)¶
(容傳謝郁作書戒之日召侯巳得瞻望朝夕出入禁門醉尉終不/敢呵灰然不無其慚〇趙曰左傳取蝥弧以登乃鄭之旗名也照)¶
(夕曛則旗爲日所/照舊作矛弧無義)愁殺李將軍(洙曰李廣贖爲庶入数与故/頴隂侯屏居藍田南山中射)¶
(獵甞夜從一&KR0016;出從人田間至亭霸陵尉醉呵止廣廣&KR0016;曰故李/將軍尉曰今將軍尚不得夜行何故將軍也𪧐廣亭下○師曰李)¶
(廣傳止言霸陵尉呵止廣而子美使醉/尉字蓋出謝郁書云睥睨城上短墻也)¶
分門集註杜工部詩卷第四¶
