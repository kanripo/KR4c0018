# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:36.845624
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0159-022分門集註杜工部詩-卷第二十二.
<pb:KR4c0018_SBCK_022-1a>¶
分門集註杜工部詩卷第二十二¶
　慶賀¶
　　古詩一首　律詩四首¶
　　　覽栢中允兼子姪數人除官制詞因述父子¶
　　　兄弟四美載歌絲綸(洙曰按唐書栢氏無顯人惟/栢耆傳云將軍良器之子元)¶
(和中人不顯州郡甫又有詩寄栢學士林居○趙曰/此詩有戮力自元昆意其栢正節也然竊有疑焉公)¶
(詩又有&KR0074;學士林居栢大兄弟詩栢二别駕/詩豈可指言栢正節之家乎俟明識辨之)¶
紛然喪亂際見此忠孝門(洙曰晉卞壼傳翟湯歎曰父死/於君子死於父忠孝之道萃於)¶
(一/門)蜀中㓂亦甚栢氏功彌存深誠&KR0024;王室戮力見元¶
昆(洙曰魏書重以王室多故爾雅先生爲昆漢髙紀勠力注并/力也〇趙曰父子兄弟有功於行陣則詩人宜以忠孝&KR0091;之)¶
三止錦江沸獨清玉壘昏(洙曰左太冲蜀都賦廓霊關而/爲門包玉壘而爲宇註玉壘山)¶
<pb:KR4c0018_SBCK_022-1b>¶
(名華陽國志錦江言蜀人織錦濯其中則色鮮明他江則不好故/命曰錦江也成都記玉壘山導江縣西北三十里〇趙曰傳所謂)¶
(以湯止沸也寰宇記曰濯錦江係之華陽懸公自入蜀見成都之/亂蓋寳應元年徐知道反永嘉元年崔肝反殺郭英乂大曆三年)¶
(七則楊子琳以瀘州刺史反此錦江之三沸也蜀都賦包玉壘/而爲宇李善注玉壘山名前水岀焉以今考之永康軍是也)髙¶
名入竹帛(洙曰鄧禹曰垂/功名於竹帛)新渥照乾坤(洙曰渥/恩也)子弟先¶
卒伍芝蘭疊與璠(洙曰謝玄與從兄㓪爲叔父安所/器重曰譬如芝蘭玉樹生於階庭)同心¶
注師律(洙曰易師/出以律)灑血在戎軒(洙曰後漢賛二十八蔣有來/羣后捷我戎軒梁呉均䄂間)¶
(血灑/地)絲綸實具載(洙曰禮緇衣子曰王言如絲其出如綸/王言如綸其出如綍言岀彌大者也)紱¶
冕巳殊恩(洙曰班固西都/賦紱冕所興)奉公舉骨肉誅叛經寒温金¶
甲雪猶凍朱旗塵不翻(洙曰陸佐公石/闕銘朱旗萬里)每聞戰塲&KR0003;歘¶
激懦氣奔聖主國多盗賢臣官則尊方當節鉞用(蘇/曰)¶
(蔡邕謂董卓曰子&KR0148;勢方/當節鉞之用何故兢兢耶)必絶祲沴根(鄭曰沴音戾○趙曰以/其有功必使之膺節鉞)¶
<pb:KR4c0018_SBCK_022-2a>¶
(之用必絶泠根/以報朝廷也)吾病日迴首雲臺誰再論(洙曰後漢馬武/等傳二十八將)¶
(論云永平中顕宗追感前丗功臣/乃圗畫二十八將於南宫雲臺上)作歌挹盛事(蘇曰張茂先/作歌告萬方)¶
(推挹/盛事)推轂期孤騫(鄭曰惟通回切○洙曰前漢鄭當特推轂士/及官属丞吏誠有味其言也注言薦㪯人如)¶
(車轂之輪轉也馮唐傳王者遣將跪而推轂此詩注栢中&KR0098;爲栢/耆按新舊二史所載耆止入鎮州&KR0003;王承宗諭承元移鎮及使李)¶
(同捷以擅殺同捷流放至賜死而詩中乃言俲力於成都又云三/止錦江沸即非耆矣切疑爲栢貞節崔旰之殺郭英乂也貞節與)¶
(瀘州楊子琳帥/師以討之杜鴻漸鎮蜀表授卭州刺史二史皆於/傳無所考信故未能修去闕之以俟有聞者〇趙曰舊注引馮唐事)¶
(非是○師曰求忠臣於孝子之門勠力并力也元昆長兄也錦江/蜀有濯錦江銅梁玉壘蜀中二山名時崔旰殺郭英乂栢正節與)¶
(楊子琳討平之然正節父子兄弟皆盡忠孝之節率先士卒注意/師律流血於兵重其英聲義氣載之絲綸天子褒以紱冕其皇恩)¶
(巳優渥矣故云新渥照乾坤芝蘭香草與璠美玉芝蘭與璵璠相/疊謂㪯族皆賢也誅叛經寒温謂討賊歷涉&KR0010;時金甲雪猶凍言)¶
(威嚴可畏賊不寒而慄朱/旗塵不翻謂靈旗所&KR0204;煙塵遂息也故/聞栢氏之風者懦夫亦爲之激昂故曰歘激懦氣奔聖人因多難而)¶
(典國家多盗而能解紛治𠟵此其所以爲聖人故云聖主囯多盗/置官本以待賢士惟臣之賢始尊之以官故云賢臣官則尊祲沴)¶
<pb:KR4c0018_SBCK_022-2b>¶
(不祥之&KR0148;苟朝廷用栢氏秉節鉞必能止不祥之禍甫以多病甘/自退縮惟回首属望栢氏畫像雲臺再論其功故云雲臺誰再論)¶
(栢氏孝萃于一門此亦唐家之盛事也故甫作詩以&KR0084;其事庶幾/天子命之爲師推轂而遣其𫝑騫揚特出衆人之表故曰期孤騫)¶
(也&KR0003;者皆以栢耆止於/入鎮&KR0003;王承宗非也)¶
　　　奉賀陽城郡王太夫人恩命加鄧國太夫人¶
衞幕衘恩重(洙曰左傳呉公子札自衞如晉宿於戚聞鍾聲曰/異哉夫子之於此也如燕之巢於幕上也戚衞地)¶
(〇夢符曰右按前漢書/𣈆灼注曰衛靑征匈奴絶大幕大克獲帝就/拜大將軍/於幕中故曰幕府幕府之名始於此也〇趙曰衛幕衞靑)¶
(之幕也一本題下注云陽城王衞/伯王也以其姓衛則用之尤切)潘輿送喜頻(洙曰潘安閑/居賦太夫人)¶
(乃御板輿升輕軒逺/覽王畿近周家園)濟時瞻上將(趙曰申言郡主節/度江陵爲上將)錫號戴¶
慈親冨貴當如此(蘇曰五侯出人嘆曰/冨貴𫝑要正當如此)尊榮邁等倫郡依¶
封土舊國與太名新(趙曰言郡封雖仍是陽城郡而/夫人之囯加爲鄧囯是爲新矣)紫誥¶
鸞回紙(夢符曰右按晉載記石季龍五色紙在木鳯之口鹿盧/迴轉快&KR0002;飛翔焉又古樂府半溪度曲制賜文犀節驛)¶
<pb:KR4c0018_SBCK_022-3a>¶
(報紫泥書〇趙曰紫誥紫錦之誥也/鵉回紙則紙上之字有回鵉之𫝑也)淸朝燕賀人(洙曰大厦成/而燕雀相賀)¶
逺傳冬笋味(洙曰孟宗後母好笋令宗冬月/求之宗入竹林慟哭笋爲之生)更覺綵衣春¶
弈葉班姑史(洙曰班姑扶風曹丗叔妻班彪之女名昭字惠&KR0078;/一名姬博斈髙才丗叔早卒有節行法度兄固著)¶
(漢書其八表及天文志未及竟而卒和帝詔昭就東觀藏書閣踵/而成之昭所著賦頌銘誄問注哀辝書論上䟽遺令凡十六卷子)¶
(婦王氏爲撰集之/又作大家讃焉)芬芳孟母隣(洙曰潘安仁閑居賦此里/仁以爲美孟母所以三徙)義¶
方兼有訓(洙曰左傳教/子以義方)詞翰兩如神(蘇曰王献之詞語秀麗/筆畫雄勁兩如神江左)¶
(爲獨/歩)委曲承顔體騫飛報主身可憐忠與孝𩀱羙畫¶
麒麟(洙曰麒麟閣名/也上畫忠目像)¶
　　　秦州見勑(洙曰一/作除)目薛三璩授司議郎畢四曜¶
　　　除監察與二子有故逺喜遷官兼述索居三¶
　　　十韻¶
<pb:KR4c0018_SBCK_022-3b>¶
大雅何寥闊(蘇曰邵平大雅寥/邈後丗幾無所聞)斯人尚典刑(洙曰雖無老成/人尚有典刑)¶
交期余潦倒材力爾精靈(洙曰嵇康書足下舊知吾潦倒/麄踈不切事情精霊猶精明也)¶
(○&KR0171;曰梁靖見顧秀私謂同列曰秀之風標太華鍾其霊秀之文/章奎星降其精使賈馬嚴楊聽其談論當北面而拱誰可拒敵耶)¶
二子身同日諸生困一經文章開突奥(洙曰突又作㝔東/北隅也一云窟也)¶
(突奥&KR0055;遂貌荀子笑奥之内枕簟之上○鄭曰施/没切爾雅傳謂之𥬇下方到切室之西南隅曰奥)遷擢&KR0243;朝廷(蘇曰/王罕)¶
(擢翰苑潤色朝廷典誥〇/趙曰潤如德潤身之潤)舊好何由展新詩更憶聽别來¶
頭併白(秦曰古詩相/看俱白頭)相見眼終靑(洙曰阮籍善爲青白眼見/佳客則爲青眼見俗客即)¶
(爲白/眼)伊昔貧皆甚同憂心不寧(洙曰心/一作&KR0010;)栖遑分半菽浩¶
蕩逐流萍(洙曰劉孝標絶交論莫肯廢其半菽罕有落其一毛/流萍喻流落如萍之在水也〇趙曰祖出漢書項羽)¶
(歳飢人貧/卒食半菽)俗態猶猜忌(洙曰一云猜忍○蘇曰張華/過洛汭俗士皆有猜忌之態)妖氛忽杳¶
冥獨慙投漢閣(洙曰見子雲識/字終投閣注)俱議哭秦庭(洙曰吴入郢/申胥求救於)¶
<pb:KR4c0018_SBCK_022-4a>¶
# SB1_0642-138.png
# page missing
<pb:KR4c0018_SBCK_022-5a>¶
(受司議也屬東宫〇蘇曰徐牧云/下明詔/洗滌赦其餘罪也○趙曰司議即東宫之官㸃染爲文字也以言)¶
(薛/璩)柱史正零丁(洙曰畢受御史老聃爲柱下史㸃染零丁言未/盡其半也○趙曰老子爲柱下史而畢擢除監)¶
(察故以柱下言之/零丁介獨之貌)官忝趨栖鳯朝回歎聚螢(洙曰歎一作/欲早胤聚螢)¶
喚人靑騕裊不嫁惜娉婷(鄭曰上普丁下唐丁切〇洙曰/張易之出塞行騕裊青緑&KR0016;娉)¶
(婷紅粉粧○趙曰言二公&KR0004;不自眩鬻以駿馬/佳人爲喻〇師曰凡此皆甫自喻不見用於丗)掘劒知埋獄¶
提刀見發硎(洙曰劒埋於豐城獄張華夜見其氣在斗牛間使/人掘之庖丁解牛十九年而刀刃&KR0002;新發硎○鄭)¶
(曰硎音刑砥石○梅曰此二句喻薛畢二子/子幾年埋没今始奮發殆見遇事剸裁也)侏儒應共飽(洙/曰)¶
(東方朔傳方待詔公車俸禄薄未得省見乆之朔給侏儒曰上以/&KR0002;曹無益於縣官欲盡殺&KR0002;曹侏儒大恐啼泣朔教曰上即過叩)¶
(頭請罪居有頃聞上過侏儒皆號泣頓首上問何爲對曰東方朔言/上欲盡誅/臣等上知朔多端召問朔何恐侏儒爲對曰臣朔生亦)¶
(言死亦言侏儒長三尺餘俸一囊粟錢二百四十臣朔長九尺餘/亦俸一囊粟錢二百四十侏儒飽欲死臣朔飢欲死臣言可用幸)¶
(異其禮不用罷之無令但索長安米上大𥬇因使待詔金馬門遂/稍稍得進用焉〇趙曰以言二公猶未甚𩔰拔與侏儒共飽耳東)¶
<pb:KR4c0018_SBCK_022-5b>¶
# SB1_0642-140.png
# page missing
<pb:KR4c0018_SBCK_022-5b>¶
　　　&KR0009;此詩¶
今日西京&KR0122;多除南省郎(洙曰府&KR0122;四/人同日拜郎)通家惟沈氏謁¶
帝似馮唐(洙曰見名慙白首郎注文選謁帝承明廬○趙曰公/自比也馮唐以白首而見文帝公四十&KR0010;始以献賦)¶
(召試見/明皇也)詩律群公問(&KR0171;曰王仲宣流落荆南/多有名士日問詩律)儒門舊史長¶
(趙曰却言沈東美也謂之舊史/則東美者史官沈旣濟之胄也)淸秋便寓直(洙曰寓&KR0009;也晉/潘岳兼虎賁中)¶
(郎將&KR0009;直於散&KR0016;省中故云寓直也/○趙曰言沈受命之時也便音平声)列𪧐頓輝光(鄭曰𪧐息救/切〇洙曰謂)¶
(郎官上應/列𪧐也)未暇申安慰含情空激揚司存何所比(洙曰比/屬也言)¶
(司之所在何屬〇逢/原曰語則有司存)膳部黙悽傷(趙曰言沈丈所存之司何所/比擬乎公直以比其大父也)¶
(蓋公之大父審嘗爲此/官故因沈丈而追感矣)貧賤人事略經過霖潦妨禮同諸¶
父長(洙曰父長猶父兄之行也相尊爾天子謂同姓諸侯/諸侯謂同姓大夫皆曰父○趙曰以見尊沈丈之年)恩豈¶
布衣忘(趙曰公新召試入/官前此蓋布衣耳)天路牽騏𩦸雲臺引棟梁(趙/曰)¶
<pb:KR4c0018_SBCK_022-6a>¶
(𡊮彦伯三國名臣賛曰整轡髙衢驤首雲路此牽騏𩦸之謂也〇/馬曰淮南子云雲臺之髙髙注曰髙際於雲故曰雲臺即非漢之)¶
(臺/名)徒懷貢公喜䬃䬃𩯭毛蒼(洙曰見切効貢公喜注王陽/入仕貢禹弹冠〇師曰漢制)¶
(以曹官爲&KR0122;如屋之掾言有所負荷也時府禄四人同日拜郎西/京漢也除擢也言除舊而寘新甫與沈家相通往來馮唐老年爲)¶
(郎今東美亦然故以比之詩律群公問言沈長於詩群公皆就質/疑便音駢謂安間也直謂直舎也貧賤無車馬阻於霖潦故人事)¶
(簡略布衣甫自稱也甫末章有意/於沈汲引故云牽騏𩦸引棟梁也)¶
　　　&KR0593;國夫人(新添/鮑曰唐后妃傳楊貴妃有姊三/人長曰大姨封&KR0593;國並承恩出入宫掖)¶
&KR0593;國夫人承主恩平明上馬入宫門(修可曰明皇雜錄云/號國毎入禁中乗騘)¶
(馬使小黃門爲御皆/俊健端秀才冠一時)却嫌脂粉涴顔色淡掃蛾眉朝至¶
尊(鮑曰楊妃外傳虢國夫/人不施朱粉自有艶態)¶
　傷悼¶
　　古詩八首　律詩二十二首¶
<pb:KR4c0018_SBCK_022-6b>¶
　　　八哀詩(并序)¶
傷時盗賊未息興起王公李公歎舊懷賢終于張相¶
國八公前後存没遂不詮次焉(洙曰王仲宣張景陽皆作七/哀詩黃鳥哀三良亦其義也)¶
　　　贈司空王公思禮(彦輔曰桉思禮傳加守司空上元/二年以疾薨贈太尉謚曰武烈)¶
司空出東夷童稚刷勁翮(端本曰謂修/整其儀矩)追隨燕葪兒頴¶
銳物不隔(洙曰銳一云脫王思禮營州城傍髙麗人也少習戎/旅隨節度使王忠嗣至河西與哥舒翰對爲押衙髙)¶
(麗東夷也〇修可曰張景陽七命有云落勁翮/平原傳毛遂曰使遂早得處囊中乃頴脫而出)服事哥舒翰¶
意無流沙磧(洙曰及翰爲隴右節度使思禮爲翰押衙無流沙/言其輕視夷狄不以爲意也○端本曰沙石曰磧)¶
(言必掃/蕩之也)未甚拔行間犬戎大充斥(敏公曰充斥/言盛大也)短小精悍¶
姿屹然強㓂敵(定功曰前漢嚴延年爲人短小精悍敏捷於事/雖子貢冉有通於政事不能絶也〇趙曰言屹)¶
(如山而爲強㓂之敵也按史加思禮金城大守安禄山反翰爲元/帥奏思禮赴軍玄宗曰吐蕃有釁唯𠋣思禮且觀玄宗之言則思)¶
<pb:KR4c0018_SBCK_022-7a>¶
(禮在金城時能/敵吐蕃可知矣)貫穿百萬衆出入由咫尺馬鞍懸將首¶
(蘇曰辛𠋣破匈奴常懸蕃將首於鞍前/齊太祖見而賞愛𠋣能&KR0016;射尤妙文墨)甲外控鳴鏑(夢符曰右/按前漢書)¶
(冒頓作鳴鏑習勒其&KR0016;射應劭曰髐/箭也〇趙曰倣蔡琰詩馬鞍懸虜頭)洗劒靑海水(孫曰靑海/在山東)刻¶
銘天山石(洙曰思禮以技石堡城功在行間除右金吾衛將軍/充關西兵馬使左傳盗賊充斥蔡琰詩馬鞍懸虜頭)¶
(鳴鏑匈奴以射頭曼者班固爲竇憲刻燕然銘也○趙曰皆戰勝/而&KR0055;入也班固爲竇憲刻燕山銘○敏修曰唐薛仁貴傳云三箭)¶
(定天/山)九曲非外蕃其王轉深壁(夢符曰右按唐㑹要景龍四/年賛普請昏以左衛大將軍)¶
(楊矩爲送金城公主使後矩爲鄯州都督吐蕃厚賂之因請河西/九曲之地以爲公主湯沐之邑矩遂奏與之吐蕃旣得九曲其地)¶
(肥良尤與唐地接近自是復叛矩懼飮藥而死唐王思禮傳事哥/舒翰以功授右衛將軍關西兵馬使從其討九曲也○趙曰則九)¶
(曲非/外蕃)飛兎不近駕(修可曰飛兎古之神馬也淮南子曰夫待/腰&KR1602;飛兎而駕之則丗莫乗車矣〇晁曰)¶
(馬名飛兎善走躍而復能/飛以名馬其駿抉可知矣)鷙鳥資逺擊(洙曰十二&KR0010;翰征九/曲思禮後期欲引斬)¶
(之續命使釋之思禮徐言曰斬則斬却喚作何物諸將皆以是壯/之○趙曰飛兎古之神馬陳孔璋荅東阿王牋曰飛兎流星超越)¶
<pb:KR4c0018_SBCK_022-7b>¶
(山海傳曰/擊鳥之擊)曉逹兵家流飽聞春秋癖(修可曰漢藝文志云兵/家者流凡百八十二家)¶
(也晉杜預雖爲將/軍而有左傳廦)𦙄襟日沉静肅肅自有&KR0244;(洙曰前漢蓺/文志兵&KR0096;謀)¶
(十三家兵形勢十一家隂陽十六家兵技巧十三家兵家者蓋出/於古司馬之職自春秋至於戰國岀竒設伏變詐之兵並存漢興)¶
(張良韓信序次兵法凡百八十二家晉杜預有左氏傳癖裴楷自/夏侯玄云肅肅如入宗廟中俱見禮樂器〇師曰自短小精悍姿)¶
(至此句皆美/思禮之辭)潼關&KR0004;潰散萬乗猶辟易(饒曰辟易退/却奔走之貌)偏禆¶
無所施元帥見手格(洙曰禄山之反也思禮從翰守潼𨵿密/語翰誅國忠又欲以三千&KR0016;劫之翰不)¶
(從遂至於敗思禮爲偏禆而謀不見從翰遂&KR0013;擒元/帥翰也萬秉天子也辟易播遷也○饒曰格𨷖也)太子入朔¶
方至尊狩梁益(鄭曰/劒南)胡馬&KR0414;伊洛中原氣甚逆(蘇曰/蒙將)¶
(軍一日謂扶蘇曰今天色黯淡回視中原其氣/甚逆吾慮者恐不測之禍在其中後果如所言)肅宗登寳位¶
塞望勢敦迫(鄭曰塞入聲〇洙曰翰旣敗潼關不守玄宗幸蜀/太子從百姓之請遂入靈武圗興復而羣臣勸進)¶
(遂即位於靈武以從人望思禮奔行在〇趙曰勢出於裴冕等所/迫也知肅宗以皇太子爲天下兵馬元帥北收兵至靈武裴冕等)¶
<pb:KR4c0018_SBCK_022-8a>¶
(奉皇太子/即皇帝位)公時徒歩至請罪將厚責際會清河公間道¶
傳玉𠕋天王拜跪畢讜議果氷釋(洙曰思禮至行在上責其/不堅守坐畢下將斬之會)¶
(房琯在蜀奉太上皇𠕋命至諌上以爲可收後効遂釋/之○蘇曰徐倜數上書明劉向事讜議䛕論即日冰釋)翠華卷¶
飛雪熊虎豆阡陌(洙曰書如熊如羆如虎如𧴀〇趙曰翠華天/子之旗上林賦建翠華之萎蕤卷飛則言其)¶
(時在冬周禮熊虎爲旗所謂亘阡言兵旗之/多也舊注引如虎如𧴀却是言兵旅非是)屯兵鳯凰山帳¶
殿涇渭闢(洙曰天子所在以帳爲殿象宫闕臺殿也〇趙曰行/宫殿帳以爲殿&KR0067;肩吾云回川入帳殿鳯凰山鳯翔)¶
(山名涇渭則在/平凉乃渭州)金城賊咽喉詔鎭雄所搤(鄭曰乙革切○洙/曰思禮旣釋尋副)¶
(房琯戰便橋不利更爲關内行營節度河西隴右伊西行/營兵馬使守武功以控賊及廣平王收復思禮入淸宫)禁暴¶
靖無𩀱爽氣春淅瀝(師曰和爽之/氣如春風然)巷有從公歌(洙曰詩無/小無大從)¶
(公于/邁)野多靑靑麥(洙曰言賊不/敢犯境土也)及夫哭廟後復領大原役¶
(洙曰郭子儀收復兩京時太廟爲賊所焚&KR0096;移神主於大内長安/殿上皇謁廟請罪及光弼鎭河陽制以思禮爲太原而北京留守)¶
<pb:KR4c0018_SBCK_022-8b>¶
(河東節度使兼御史大夫貯軍糧百萬器械精銳尋加/守司空自武德以來三公不居於宰輔唯思禮而巳)恐懼禄¶
位髙悵望王土窄(洙曰昔也日闢國百里今也日蹙國百里/〇趙曰在我之禄位則恐其髙本朝之土)¶
(地則恨其窄又/以美其謙忠)不得見清時嗚呼就窀穸(洙曰左傳唯/是窀穸之事)永¶
繫五湖舟(洙曰范蠡事勾踐旣㓕呉乗扁舟泛/五湖有功成身退之忠而不能遂)悲甚田橫客¶
(洙曰田橫死賔客聞之從死者/五人言思禮賔客尤甚於横也)千秋汾晉間事與雲水白(趙/曰)¶
(前/云復領太原役則兩在太原矣/宜有顯績歷千年如雲水之白矣)昔&KR0026;文苑傳豈述廉藺¶
績(洙曰言思禮撫御積畜之才在汾晉之間者與雲水無晦也廉/頗藺相如古名將也言有武功者不必責之以文德矣○趙曰)¶
(以形容思禮文不足而武有餘也廉頗藺相如古之名將/豈必書其文采於文苑傳乎末句正譏文勝者徒以取禍)嗟嗟¶
鄧大夫士卒終倒㦸(洙曰鄧景山曹州人以文吏見稱亦爲/太原尹北京留守至太原以鎮撫紀綱)¶
(爲己任檢覆軍吏隱没者衆懼有一偏將抵罪當死諸將各請贖/其罪景山不許其弟請以身代其兄又不許其弟請納馬一匹以)¶
(贖兄罪景山許其咸死衆咸怒謂景山曰我等人命輕如一馬/乎軍衆憤怒遂殺景山上以景山撫御失所以故不復驗其罪)¶
<pb:KR4c0018_SBCK_022-9a>¶
　　　故司徒李公光弼¶
司徒天寳末北收晉陽甲(洙曰按唐書李光弼傳光弼營州/人㓜持節行善&KR0016;射能讀班氏漢)¶
(書少從戎嚴毅有大畧天寳十三年郭子儀薦之堪當閫&KR0009;禄山/之亂玄宗幸蜀肅宗理兵靈武授光弼戸部尚書兼太原尹晉陽)¶
(太原也〇趙曰光弼加撿校司徒在至德二載尋遷司空矣今上/云司徒則據爲司徒已前事而稱其官耳按史云安禄山反郭子)¶
(儀薦其能持節何東節度副/大使晉陽則河東之太原也)胡&KR0016;攻吾城愁寂意不惬人¶
安&KR0002;泰山葪北斷右脅朔方氣乃蘇黎首見帝業(洙/曰)¶
(賊將史思明等四僞帥來攻城光弼麾下衆不滿萬皆烏合之人/賊以太原屈指可取光弼伺其怠出擊大破之斬首十餘萬級又)¶
(破思明于嘉山而河北歸順者十餘郡朔方河北也〇趙曰光弼/屢戰屢勝所以斷葪北之脅蘇朔方之氣使萬民得見帝業觀公)¶
(爲華州子儀進㓕殘宼形勢圖狀/云平盧兵馬在賊左脅正此義)二宫泣西郊(師曰二宫謂/肅宗與皇后)九¶
廟起頽壓(洙曰見及夫/哭廟後注)未散河陽卒思明僞臣妾復自¶
碣石來火焚乾坤獵髙視𥬇禄山公又大獻捷(洙曰乾/元二年)¶
<pb:KR4c0018_SBCK_022-9b>¶
(爲天下兵馬元帥與九節度兵圍安慶緒於相州拔有日矣史思/明自范陽來救屢絶糧道光弼身先士卒苦戰勝之思明因殺慶)¶
(緒即僞位縱兵河南賊勢甚熾光弼識洛不足抗賊遂檄官吏令/避㓂引兵入三城賊憚光弼頓兵白馬祠不敢西犯宫闕遂戰於)¶
(中潭西大破逆黨賊走保懷州〇趙曰唐史思明乗勝西嚮光弼/敦陣徐行趍東京謂留守韋陟曰公計將安出陟曰不如移軍河)¶
(陽表裏相應此猨臂勢也遂悉軍趍河陽光弼禽周摯等思明未/知光弼駈所俘示之思明大懼築壘以拒官軍髙視𥬇禄山言思)¶
(明𥬇禄山而自矜也獻大/捷則傳所謂獻俘太廟)異王𠕋崇勲小敵信所怯(定功日/光弼以)¶
(功封臨淮王非謂非劉氏而王也小敵信所怯謂北邙之敗也光/武與王鳯等戰自將歩&KR0016;千餘前去諸部喜曰劉將軍平生見小)¶
(敵怯今見大敵/勇甚可畏也)擁兵鎭河汴千里初妥帖(鄭曰妥吐火切安/也〇洙曰光弼以)¶
(功進封臨淮王鎮何汴謂鎭臨淮漢光武見小敵則快○蘇曰張/遜上隋文帝表云幅貟暫寕千里安帖民瘵未痊冝寛恤蒼生羅)¶
(寵英/俊)靑蠅紛營營風雨秋一葉内省未入朝死淚終¶
映睫(洙曰靑蠅喻魚朝恩程元振等也初北邙之戰光弼屢表賊/未可破爲僕固懷恩譛害遂至於敗及吐蕃犯京師代宗幸)¶
(陜徴天下兵光弼與程元振不叶遷延不至後遂不敢入朝及卒諸/將問後事曰吾乆在軍不得就養旣爲不孝子夫復何言時母在河)¶
<pb:KR4c0018_SBCK_022-10a>¶
(中所謂風雨秋一葉者也○修可日按唐史北邙之敗魚朝恩羞/其䇿謬深忌光弼功髙而程元振尤嫉之及來瑱爲元振䜛死光)¶
(弼愈恐吐蕃㓂京師代宗詔入援光弼畏禍遷延不敢行帝逺長/安因拜東都留守察其去就光弼以乆須詔不至二年光弼疾篤)¶
(薨)大屋去髙棟(洙曰髙棟大屋所恃而安/喻光弼朝廷之所𠋣頼也)長城掃遺堞(洙/曰)¶
(𠋣光弼如長城今其/死矣是掃遺堞也)平生白羽扇(洙曰裴啓語林曰諸葛武侯/持白羽扇指麾三軍言人亡)¶
(而所用之/物存爾)零落蛟龍匣(洙曰蛟龍匣劒匣也言人/亡不復見用故云零落爾)雅望與英¶
姿(洙曰二十八將論至使/英姿茂績委而不用也)惻愴槐里接(洙曰命京兆尹第五倫/監護喪事葬於三原詔)¶
(宰臣百官祖送於延平門外前漢槐里屬右扶風武帝茂陵昭帝/平陵在○趙曰槐里豈葬地乎以詔百官送葬延平門外按長安)¶
(志延年門乃在郭西而前漢槐里屬右/扶風今之鳯翔府正在長安之西矣)三軍晦光彩烈士痛¶
稠曡直筆在史臣將來洗箱篋(洙曰言平生功名書在史/冊也〇趙曰言史以直筆)¶
(書光弼之功業不幸遭䜛致公恐/懼之事將來先濯箱篋之汙辱矣)吾思哭孤冢南紀阻歸楫¶
(洙曰時甫避亂荆衡故云南紀〇趙曰南紀楚之分公自/南紀往歸長安則可以弔光弼之英䰟今阻而不能故云)扶顚¶
<pb:KR4c0018_SBCK_022-10b>¶
永蕭條(洙曰言光弼有/扶顚之力也)未濟失利渉(洙/曰時未至大治而光/弼亡如未濟而失舟也)¶
疲薾竟何人(鄚曰薾乃/結切疲皃)灑涕巴東峽(洙曰巴東峽在荆州〇/趙曰巴東峽指言巙州)¶
(而舊注&KR0204;爲/荆州非是)¶
　　　贈左僕射鄭國公嚴公武¶
鄭公瑚璉器(洙曰鄭嚴武所/封瑚璉宗廟器)華岳金天晶(鄭曰晶子盈切〇/洙曰以其得山岳)¶
(之孕精也〇趙曰武挺之之子華州華隂人/爾雅曰華爲西岳古有帝王之號曰金天氏)昔在童子日巳¶
聞老成名(趙曰本傳武㓜豪爽母不爲挺之所荅獨厚其妾武/始八&KR0882;恠問其母母語之故武奮然以鐵鎚碎其妾)¶
(首)嶷然大賢後(鄭曰嶷/鶚力反)復見秀骨清(洙曰嚴武傳武中書/侍郎挺之子神氣雋)¶
(爽敏於聞見㓜有成人風讀書不究精義渉獵而巳大賢/謂嚴子陵歟〇趙曰大賢&KR0204;嚴挺之舊注謂嚴子陵非是)開口¶
取將相小心事友生(洙曰甫與武丗契也嘗醉登武床呼斥/其父名而武不忤〇趙曰凡開口只欲)¶
(爲將相傳云與元載厚相結求宰相而事不遂是已小心事友/生蓋普言其實舊注引甫嘗醉/登武床武不之忤其&KR0003;拘矣)閱¶
<pb:KR4c0018_SBCK_022-11a>¶
書百紙盡(洙曰紙/一作氏)落筆四座驚歷職匪父任嫉邪常¶
力爭(洙曰武弱冠以門䕃䇿名哥舒翰奏充判官至德初粛宗初/靖難大收才傑武仗節赴行在宰相房琯素重之及是首薦)¶
(才畧可稱累遷給事中〇趙曰言武初離&KR0024;䕃其後自致身累遷/殿中侍御史所謂嫉邪者乃御史之職而嘗力爭乃武之能矣舊)¶
(注以武爲給事中乃在粛/宗時而與嫉邪有何相干)漢儀尚整肅(洙曰時武/爲侍御史)胡&KR0016;忽縱¶
橫(洙曰禄山/之乱也)飛傳自河隴逢人問公卿(趙曰史云玄宗入蜀/擢爲諌議大夫則天)¶
(寳末武在蜀中矣飛傳則傳遽之報也傳張恋反河隴西來蜀中之道/肅宗即位靈武/而前/路梗澁有飛傳自河隴來武必詢問公卿爲)¶
(誰)不知萬乗出雪涕風悲鳴受詞劒閣道謁帝蕭關¶
城(洙曰河隴劒閣蕭関城事新舊二史皆不載〇趙曰武在蜀之/逺亦不知万乗所岀之的所以雪涕悲鳴其忠義之情如此於)¶
(是請於玄宗乞往行在也○鄭曰渭州清原縣乃武州舊治蕭関/縣按其地即漢朝那縣在原州西一百八十里龍朔中故於白草)¶
(軍城置/蕭関)寂寞雲臺仗(洙曰&KR0067;信哀江南非無北闕之兵猶有/雲臺之仗○修可曰言行宫儀衛之草)¶
(創/也)飄颻沙塞旌江山少使者笳鼔凝皇情(洙曰顔延年/窮逺凝聖情)¶
<pb:KR4c0018_SBCK_022-11b>¶
(又笳鼔/震&KR0538;洲)壯士血相視(洙曰別賊刎/血相視也)忠臣氣不平(趙曰指/嚴武也)密¶
論正觀體(洙曰正觀太宗/撥乱反正時)揮發岐陽征(洙曰時粛宗/理兵鳳翔)感激¶
動四極聮翩收二京(洙曰二京長安東都也二史皆不載武收/復功〇定功曰史云至德初武赴肅宗行)¶
(在房琯薦爲給事中巳收長安拜/京兆尹則固有建議收復者矣)西郊牛酒再(洙曰沈休文碑/牛酒日至壷漿)¶
(塞陌西郊謂文王也牛/酒謂擊牛釃酒饗士也)原廟丹靑明(洙曰叔孫通願爲原廟注/原重也先以有廟今更立)¶
(之也脩張良廟教云可/改構棟宇而修丹青也)匡汲俄寵辱(洙曰匡衡汲黯〇趙曰以/武之諌諍如匡汲也旣拜)¶
(京兆尹矣而坐房琯事貶/巴州此則寵之所辱也)衞霍竟哀榮(洙曰衞青霍去病〇趙/曰武爲東川及劒南節)¶
(度則遷謫之中雖/可哀而復榮也)四登會府地(洙曰旣收長安以武爲京兆少/尹兼御史中丞時年三十二後)¶
(又遷京兆尹/兼御史大夫)三掌華陽兵(洙曰華陽成都也武以史思明阻兵/不之官優游京師頗自矜大出爲緜)¶
(州刺史迁劒南東川節度使登發上皇誥以劒南兩川合爲一道/拜武成都尹充劒南節度使入復求爲方面拜成都尹在蜀累年)¶
(肆志逞欲恣行猛政威震一方〇趙曰武爲京兆少尹又爲京兆/尹爲成都尹劒南節度又復節度劒南此爲四登㑹府書曰華陽)¶
<pb:KR4c0018_SBCK_022-12a>¶
(黒水惟梁州則東/川西川皆華陽也)京兆空柳色(洙曰色一云市張敝爲京兆尹/走馬章臺街唐詩有章臺柳是)¶
(也)尚書無履聲(洙曰前漢哀帝擢鄭崇爲尚書僕射數求見/諌諍上初納用之每見曳革上𥬇曰我識鄭)¶
(尚書履声/注生曰革)群烏自朝夕(洙曰成帝時御史府中列栢株常有野/烏數千栖宿其上晨去暮來號曰朝夕)¶
(烏烏去不來者數月長者異之後/果廢御史大夫爲司空是其徴也)白馬休横行(趙曰漢張湛爲/光禄大夫常乗)¶
(白馬光武每有異政輒/曰白馬生且復諫矣)諸葛蜀人愛(洙曰陳壽言蜀人愛亮雖/甘棠之詠召公鄭人歌子)¶
(産曰未足/爲過也)文翁儒化成(洙曰西漢文翁之守蜀召下縣子弟以/爲學官弟子爲除更繇髙者補郡吏以)¶
(爲孝弟力田由是大化蜀/之學於京師者比齊魯)公來雪山重公去雪山輕(洙曰雪/山西山)¶
(也言輕重在/公而不在山)記室得何遜(洙曰梁書何遜爲建安王記室王爱/文學之士日與遊宴又爲虜陵王記)¶
(室復隨府/於江州)韜鈐延子荆(洙曰晉孫楚字子荆/叅石苞驃騎軍事)四郊失壁壘(洙/曰)¶
(失壁壘言無屯戍也此美武能鎭静也〇趙曰/鎭静無事也記曰四郊多壘卿大夫之辱也)虚館開逢迎(洙/曰)¶
(開閤以/禮士也)堂上&KR0204;圖畫軍中吹玉笙(師曰言公鎭静蜀中惟以/宴樂圖畫與衆共樂無寇)¶
<pb:KR4c0018_SBCK_022-12b>¶
(盗之/憂也)豈無成都酒憂國只細傾時觀錦水釣問俗終¶
相并(趙曰上句雖成都有醇酒難而不敢盛爲宴飲也/下句言車&KR0016;之出非專爲間遊終以問俗爲事也)意待犬¶
戎滅人藏紅粟盈(洙曰見近聞犬戎逺遁逃注漢太倉之粟/紅腐不可食〇趙曰犬戎指吐蕃也武再)¶
(節度劒南日破吐蕃七万衆于當狗城然其/意終待尽㓕而人免誅求使粟至於紅腐也)以兹報主願庶¶
或禆丗程(洙曰或/一云𫉬)炯炯一心在(洙曰見此心炯炯應君/識注馬曰炯炯明皃)沉¶
沉二豎嬰(洙曰晉侯疾求醫于秦秦伯使醫緩爲之未至公夢/疾爲二豎子曰彼良醫也懼傷我焉逃之其一曰我)¶
(居肓之上尓居膏之下&KR0002;我何醫至曰不可爲也在肓之上膏/之下攻之不可逹之不及藥不至焉不可爲也公曰良醫也)顔¶
回竟短折(洙曰顔回年二十九蚤死武終時年/四十洪範注短未六十折未三十也)賈&KR0105;徒忠貞¶
(洙曰禇淵碑忠貞允亮也〇師曰公之意在於/報主不幸疾化故比之回誼謂年少而殂也)飛旐出江漢(洙/曰)¶
(潘安賦飛旐翩以啓路○趙曰/武卒於蜀舟行而歸故今云云)孤舟轉荆衡(洙曰荆衡/乃楚地也)虚無¶
馬融笛(洙曰見如聞馬融笛注〇蘇曰後漢馬融精覈術數性好/音律能吹笛爲督郵無留事獨卧郡平陽鄔中有洛客舎)¶
<pb:KR4c0018_SBCK_022-13a>¶
(送旅吹笛融去京師踰年暫/聞悲甚而樂之作長笛賦)悵望龍&KR0750;塋(洙曰王濬以龍驤/將軍平陳及卒以)¶
(龍&KR0750;名墓〇田曰武帝以謡言拜王濬爲龍&KR0750;將軍至太/康六年卒葬栢谷小大營塋城舊注以龍驤名墓非是)空餘¶
老賔客身上媿簪纓(洙曰武在蜀/辟甫爲叅謀)¶
　　　贈太子太師汝陽郡王璡(鄭曰資/辛切)¶
汝陽讓帝子(洙曰譲皇帝憲本名成器睿宗長子立爲皇太子/以𤣥宗有討平韋氏之功成器懇讓儲位封爲寧)¶
(王薨謚曰譲皇帝長/子汝陽郡王璡也)眉宇眞天人虬&KR0161;似太宗(洙曰書生/相太宗曰)¶
(龍鳯之姿天日之表又有虬&KR0161;也〇趙曰讓帝睿宗子也以其譲/爲皇嗣玄宗以其有髙丗之行非大號不&KR0091;故追謚讓皇帝汝南)¶
(郡王璡讓帝長子枚乗七發陽氣見於眉宇之/間鄧禹傳注衆皆切言劉公真天人也餘見上)色映塞外春¶
(師曰謂貌/和雅也)往者開元中主恩視遇頻出入獨非時禮¶
異見羣臣(師曰玄宗以璡父讓位于巳故眷遇/之恩異於諸王出入宫禁不以時也)愛其謹㓗¶
極(洙曰此史/採此語)倍此骨&KR0079;親從容聽朝後或在風雪晨忽¶
<pb:KR4c0018_SBCK_022-13b>¶
思格猛獸(洙曰江都王/力格猛獸)𫟍囿騰清塵(洙曰司馬相如諫獵/書云今陛下好陵阻)¶
(險射猛獸卒然遇逸材之獸駭不/測之地犯属車之淸塵豈不殆哉)羽旗動&KR0002;一萬馬肅駪¶
駪(洙曰三礼圖全羽爲旞析羽爲旗全羽析羽皆五采繫之於旞/旌之上所謂注旄於竿首也詩駪駪征夫注衆多之貌〇鄭曰)¶
(駪踈臻切/馬衆多也)詔王來射鴈拜命巳挺身箭出飛鞚内(洙曰言/王從帝)¶
(獵𫟍中帝詔/王射鴈也)上又回翠麟(洙曰又/一作入)翻然紫塞翮(修可曰崔/豹古今注)¶
(曰秦所築長城土色皆紫/漢亦然故云紫塞者塞也)下拂明月輪(趙曰言鴈下而拂弓/也皆言王射獵之精)¶
(絶)胡人雖𫉬多天𥬇不爲新(洙曰長楊賦上將大誇胡人/以多禽獸令胡人手搏之自)¶
(取其𫉬上親臨&KR0026;焉天𥬇天子之𥬇也○夢符曰右按仙傳拾遺/木公與一玉女投壷設有不入者天爲之&KR2445;嘘注&KR2445;嘘開口而𥬇)¶
(也&KR2445;呼/監切)王每中一物手自與金銀袖中諌獵書扣馬¶
乆上陳(洙曰漢武帝方自擊熊逐獸相如因上書諌之伯夷叔/齊叩武王馬而諌〇趙曰言王雖隨獵矣而有書諫獵)¶
(也諌獵書暗以/司馬相如比之)竟無衘橜虞(洙曰相如書曰且夫清道而後/行終路而馳猶時有御橜之變)¶
<pb:KR4c0018_SBCK_022-14a>¶
(橜音/掘)聖聦矧多仁官免供給費水有在藻鱗(洙曰以其/諌獵而罷)¶
(故官免供給之費而物亦得所/〇趙曰非特止獵且不漁也)匪唯帝老大皆是王忠勤¶
(趙曰皆王諌/之之効也)晚年務置醴門引申白賔(洙曰璡歷大僕卿与賀/知章褚庭誨/爲詩酒)¶
(之交天寳初終又加特進楚元王交好書多材藝少時甞與魯穆/生白生申公俱受詩於浮丘伯元王卽至楚以穆生白生申公爲)¶
(中大夫初元王敬禮申公等穆生不𥊏洒元王毎置酒甞爲/穆生設醴師古曰醴甘酒也少麴多米一𪧐而熟不齊之矣)道¶
大容無能永懷侍芳茵(洙曰言巳無能而惟王之所容侍芳/茵言侍王也〇趙曰家語道大不容)¶
(莊子無能/者無所求)好學尚貞烈義形必霑巾(洙曰義/形於色)揮翰綺¶
繡揚篇什&KR0002;有神川廣不可泝(趙曰言自別之後流落於/蜀欲泝而上見王則川廣)¶
(不可泝也倣詩漢/之廣矣不可泳思)墓乆狐兎隣(洙曰張孟陽七哀詩借問誰/家墳皆云漢丗主狐兎窟其)¶
(中蕪&KR0126;/不復掃)宛彼漢中郡(洙曰王弟瑀早有才望偉儀表天寳十/五載從玄宗幸蜀至漢中因封漢中王)文¶
雅見天倫(洙曰見天倫恨莫俱注〇趙曰劉公幹贈五/官中郎將討云君侯多壯思文雅縱横飛)何以¶
<pb:KR4c0018_SBCK_022-14b>¶
開我悲泛舟俱逺津温温昔風味少壯巳書紳(洙曰書/之紳𢃄)¶
(也語子張/書諸紳)舊遊易磨滅衰謝多酸辛¶
　　　贈袐書監江夏李公邕¶
長嘯宇宙間髙才日陵替(蘇曰王粲曰小人日覺得志髙才/日覺陵替夫造物者其意於賢愚)¶
(何如哉○趙曰長咲嘆之/長也左傳云上陵下替)古人不可見前輩復誰繼憶昔¶
李公存詞林有根柢(洙曰唐文𫟍傳李邕廣陵江都人父善甞/注文選六十卷行於時邕少知名在長安)¶
(&KR0004;李嶠張廷珪並薦邕詞髙行真堪爲諫諍官〇蘇曰潘安仁文/章瑰瑋友人謂璠詞林繁茂根扺衍密不然何妙秀美發如斯)¶
聲華當健筆灑落富清製風流散金石追&KR0355;山岳銳¶
(鄭曰追都回切治玉也○洙曰邕早擅才名尤長碑頌中朝衣冠/天下寺觀多出其手〇趙曰金石以言碑追&KR0355;山岳則&KR0002;磨崖碑)¶
(之謂〇師曰言得/山岳英銳之氣)情窮造化理學貫天人際(洙曰董仲舒/言天人相與)¶
(之/際)干謁走其門(蘇曰羊叔子吾/非干謁走人門)碑版照四裔各滿&KR0055;望¶
<pb:KR4c0018_SBCK_022-15a>¶
還森然起凡例(洙曰杜預左氏傳序發凡以言倒邕雖/貶黜在外人亦多齎金帛往求其文也)蕭蕭¶
白楊路洞徹寳珠恵(趙曰墳墓也墳墓之路幽昏而得邕之/文如寳珠之洞徹以照之所以爲惠)¶
龍宮塔廟湧浩劫浮雲衛(洙曰雲一作空〇夢符曰右按南/史阿育王佛滅度後一日一夜造)¶
(八萬四千塔&KR0394;言塔華言廟也又王簡棲頭陀寺碑功濟塵刼法/華經曰如人以力磨三千大千上復未盡爲一塵一塵爲刼唐書)¶
(辛替否曰窮金三修塔廟仙傳拾遺昆明池龍宫有仙方三十六/首又廣異記丁約謂韋子威曰郎君終當弃俗尚隔兩塵丁曰儒)¶
(謂之丗釋謂之刼道謂之塵〇趙曰浩刼無窮之刼也度人經曰/唯有元始浩刼之家部制我界統乗玄都也龍宫之塔廟得邕之)¶
(文亘歷浩刼而/浮雲衛護之也)宗儒爼豆事故吏去思計(洙曰李玄盛爲/酒泉太守百姓)¶
(思之請勒銘許之羊祜爲荆州刺史立碑峴山百姓見而悲感號/爲墮淚碑〇趙曰爼豆事言作修學校記文宣王廟記之属也去)¶
(思計言使者太守縣令/替罷而作頌政碑之屬)眄睞巳皆虚(鄭曰睞/洛代切)跋渉曽不¶
泥向來映當時豈獨勸後丗(洙曰自蕭蕭白楊路至此皆/邕所造碑事意也沈休文論)¶
(辭人才子並標能擅美獨映當丗是以一時之士各相慕習也〇/趙曰言其文之光熖巳自輝映當時而歆慕之非止勸率後人)¶
<pb:KR4c0018_SBCK_022-15b>¶
豐屋珊瑚鈎騏驎織成𦋺紫騮隨劒几(洙曰髙紀賈人/母得衣𦋺師古)¶
(曰𦋺織毛&KR0002;今毼及氍覦〇/鄭曰&KR0003;文曰西湖毳布也)義取無虚&KR0010;(洙曰傳言自古鬻/文𫉬財者未有如)¶
(邕之盛也○趙曰豐屋大屋也珊瑚鈎屋中之簾鈎織成𦋺則𦋺/上所織者麒麟也𦋺居例切旣以紫騮馬而又隨之以寳劒与慿)¶
(几此数者皆冨貴家物不惜以饋邕矣義取無虚&KR0010;則/以文得財矣新史云奉金帛請其丈前後所受鉅萬計)分宅脫¶
&KR0406;間感激懐未濟(洙曰吴志周瑜推道南大宅以舎孫策与/䇿爲友升堂拜母有無通共史記越石父)¶
(賢在縲紲中晏子出遭之塗解左&KR0406;贖之延入爲上客急於養士/如此〇趙曰以邕雖以文受人之財而氣義好與思古人分宅或)¶
(脫&KR0406;之事其所感/&KR0099;常以未濟爲懷)衆歸賙給美擺落多藏穢(洙曰邕素&KR0018;/美名頻被貶)¶
(斥皆以邕能文養士而賈生信陵之流執事忌勝剥落在外〇趙/曰在衆人則㱕其能賙給在邕之身則雖多藏而能擺落其穢也)¶
獨歩四十年風聽九臯唳(洙曰邕知名長安中死天寳&KR0004;四/十年間可謂獨歩矣累献詞賦甚)¶
(稱玄宗旨後因上許中使臨索其新文以文章徹天𦗟故有九臯/唳云〇趙曰傳言帝封大山還邕見帝汴州詔献詞賦帝恱上許)¶
(京師中人索所爲新文以進/上則聲聞于天可比鶴矣)嗚呼江夏姿(趙曰此黃香也漢人/語云天下無𩀱江夏)¶
<pb:KR4c0018_SBCK_022-16a>¶
(黄/童)竟掩宣尼袂(洙曰孔子𫉬麟反/&KR0209;拭面稱吾道窮)往者武后朝引用多¶
寵嬖否臧太常議(洙曰邕有批韋巨源/謚議文士推重之)面折二張𫝑(洙曰初/邕爲左)¶
(拾遺俄而御史中丞宋璟奏侍臣張昌宗兄弟有不順之言請付/法斷則天&KR0004;不應邕在陛下進曰璟言事關社稷望陛下可其奏)¶
(則天色解始允朱璟旣出或謂邕曰子名位尚卑&KR0002;不稱/旨禍福將不測何爲造次如是邕曰不顚不狂其名不彰)衰俗¶
凛生風排蕩秋旻霽忠貞&KR0018;寃恨(趙曰以邕忠/正爲人所䧟)宫闕¶
&KR0055;流綴(趙曰此言天子&KR0055;居/九重不加省察也)放逐早聮翩低垂困炎厲(洙/曰)¶
(邕始以與張柬之善貶雷州𤣥宗初又貶崖州後召還爲姚崇所/嫉貶柞州㣲爲陳州玄宗東封回邕謁見於汴獻辭賦稱旨頗自)¶
(矜衒爲張&KR0003;所惡發陳州贓事抵死許州人孔璋上䟽救之會赦/免貶欽州後於嶺南從中官楊思朂討賊有功轉括渭淄三州刺)¶
(史上計京師邕少有名累&KR0013;貶逐後進不識京洛阡陌聚&KR0026;以爲/古人或將眉目有異衣冠望風尋訪門巷又中使臨問索其新文)¶
(復爲人隂中竟/不得進用也)日斜鵩鳥入䰟斷蒼梧帝(洙曰賈&KR0105;賦鵩/集予舎又野鳥)¶
(入室主人將去𤣥暉雲去蒼梧野〇趙曰言其悲愁如賈&KR0105;鵩鳥/賦云&KR0067;子日斜鵩集余舎帝舜之狩至蒼梧而死今之梧州也)¶
<pb:KR4c0018_SBCK_022-16b>¶
榮(洙曰一/作䇿)枯走不暇星駕無安稅(洙曰李斯未知稅駕也〇/趙曰榮枯之不常故奔走)¶
(不暇所以無安息稅/駕之地詩星言夙駕)幾分漢庭竹(洙曰漢制以竹使符分給郡/守邕累爲刺史故曰幾分也)¶
夙擁文侯篲(洙曰魏文侯擁/篲以迎朋友)終悲洛陽獄事近小臣敝¶
禍階初&KR0018;謗易力何&KR0055;嚌(洙曰邕與柳勣馬一疋及勣下嶽/吉温令勣引邕議及休咎事遂誅)¶
(○趙曰天寳初栁勣有罪天獄邕甞遺勣馬故吉/温使引邕甞以休咎相語隂賂遺竟杖死北海郡)伊昔臨淄¶
亭酒酣託末契(洙曰甫有陪李北海/宴歷下亭詩是也)重叙東都别朝隂改¶
軒砌(鄭曰朝/陟遥切)論文到崔蘇(洙曰崔信明蘇源明/二人皆以文章擅丗)&KR0204;盡流水¶
逝近伏盈川雄(洙曰唐文𫟍傳楊炯爲盈川令卒張&KR0003;曰楊/盈川文思如懸河注酌之不竭旣優於盧照)¶
(隣亦不/減王勃)未甘特進麗(洙曰張&KR0003;曰李嶠之文如良金美玉/無施不可特進李嶠爲特進故也)是¶
非張相國相振一危脆(洙曰玄宗東封回邕於汴州謁見累/獻詞賦甚稱上㫖由是頗自矜衒自)¶
(云當居相位又素輕張&KR0003;與相惡時&KR0003;爲中書令甚惡之〇趙曰/指張&KR0003;也邕素輕與張&KR0003;相惡公詩言張&KR0003;以國相𫝑力所能勝)¶
<pb:KR4c0018_SBCK_022-17a>¶
(邕特邕身危脆/易於一扼耳)爭名古豈然(洙曰魏文帝典論云/文人相輕自古而然)鍵捷欻¶
不閉(洙曰老子善閉者不用關鍵〇趙曰邕於𨵿鍵則捷急而欻/然不閉所以召禍○鄭曰鍵巨展切鑰牝犍其献切門限也)¶
倒及吾家詩曠懷掃氛翳慷&KR0099;嗣眞作(洙曰和李大/夫〇趙曰公)¶
(以詩自&KR0018;如此言例則邕与公比肩/以詩爲常例也氛翳言䜛謗之人也)咨嗟玉山桂(洙曰郄&KR0003;/云崑山片)¶
(玉桂林/一枝)鍾律儼髙懸鯤鯨噴迢遰(師曰鍾律喻詩有法/度鯤/鯨喻其雄健)坡¶
陁青州血(趙曰言杖死之也〇師曰坡/陁髙聚皃青州血謂死所)蕪没汶陽瘞(洙曰/邕葬)¶
(所/也)哀贈竟蕭條恩波延揭厲(洙曰代宗時國恩/例得贈秘書監)子孫在¶
如綫舊客舟凝滯(洙曰不絶如綫江淹別賦舟凝滯於水濵/〇趙曰存如綫傷李其無後也舊客則公)¶
(自傷其流落於外未/能乗扁舟以往也)君臣尚論兵將帥接燕葪朗詠六¶
公篇(洙曰邕有張&KR0074;等五/玉洎狄相六公詩)憂來豁&KR0170;蔽(洙曰盧藏用甞謂邕/如干將莫邪難与争)¶
(鋒但虞傷缺耳後卒如其言〇趙曰嘆時之多艱當後如邕者慷/慨有所陳&KR0003;故詠其所作六公詩以解憂也公自注云&KR0074;彦範敬)¶
<pb:KR4c0018_SBCK_022-17b>¶
(暉崔玄暉張柬之𡊮恕已也洎/狄相六公六公篇詠其載邕傳)¶
　　　故祕書少監武功蘇公源明¶
武功少也孤(趙曰源明京兆武功/人故直以此名之)徒歩客徐兖讀書東¶
岳中十載考墳典(洙曰按新史源明初名預字弱/夫少孤寓居徐兖工文辭有名)時下菜¶
蕪郭忍飢浮雲巘(鄭曰語/蹇切)&KR0018;米晚爲身毎食臉必泫¶
(洙曰子路爲親百里&KR0018;米源明養不/及親&KR0018;米自爲而巳故每食必泫)夜字照&KR0761;薪(夢符曰/右按丈)¶
(士傳侯瑾字子瑜家貧傭賃暮輙燒/柴薪以讀書獨處一室如對尊賔)垢衣生碧蘚庻以勤¶
苦志報兹劬勞願(洙曰以已勤苦之/志報父母劬勞也)學蔚醇儒姿(洙曰/賈山)¶
(渉獵書記不/能爲醇儒)文包舊史善(洙曰左傳序仲尼因魯史䇿書成文/其餘皆即用舊史〇師曰源明甞私)¶
(著國史後史館/采其語故云云)灑落辭幽人歸來潛京輦射䇿君東堂¶
宗匠集精選制可題未乾乙科巳大闡(洙曰源明天寳/中及進士第更)¶
<pb:KR4c0018_SBCK_022-18a>¶
(試集賢院漢書顔師古曰射䇿者謂爲難問疑義書之於䇿量其/大小署爲甲乙之科列而置之不使彰𩔰有欲射者隨其所取得)¶
(而釋之以/知優劣)文章日自&KR0018;&KR0122;吏亦累踐(趙曰累遷/太子諭徳)晨趨閶¶
闔内足踏宿昔趼(鄭曰古典/切胝也)一麾出守還(洙曰源明累遷太/子諭德出爲東平)¶
(太守故召爲囯子司業也〇夢符曰右按文選屢薦不入官一麾/乃出守〇趙曰宿昔趼言其由貧賤中也足胝曰趼莊子云百舎)¶
(重趼是巳出守謂/出爲東平太守)黃屋朔風卷不暇陪八駿虜庭悲所¶
遣(趙曰朔風卷則明皇乗輿以禄山反而出狩源明不得扈從而/留虜庭毎悲恨以遣懷耳八駿事周穆王乗八駿以出遊也)¶
平生滿樽酒(蘇曰阮述愛詩好飲足不跡公卿大夫之門水邊/林下放懷自&KR0002;張翰相顧遇問其所欲述曰平生)¶
(滿樽酒活計一張琴翰歎伏/曰眞傲逸竒士非我輩比也)斷此朋知展憂憤病二秋¶
有恨石可轉(洙曰安禄山䧟京師源明以病不受僞官○趙曰/詩曰我心匪石不可轉也其二秋憂憤則石可轉)¶
(而吾心不轉焉此/言源明不汙賊也)肅宗復社稷得無逆順辨(洙曰肅宗復/兩京權考功)¶
(郎中知/制誥)范曄顧其兒(洙曰沈休文宋書云范曄字蔚宗爲髙/祖相國掾稍遷太子詹事坐謀反誅范)¶
<pb:KR4c0018_SBCK_022-18b>¶
(泰之子○趙曰范曄坐謀反誅臨刑醉其子藹亦醉取地土及果/皮以擲曄曄問曰汝瞋我耶藹曰今日何縁瞋但父子同死不能)¶
(不/悲)李斯憶黃犬(洙曰李斯傳二丗二年七月具斯五刑論腰斬/咸陽市顧謂其子曰吾欲與&KR0002;復牽黄犬俱出)¶
(上蔡東門逐狡兎豈可得言受/僞官之人如范李之顧戀也)袐書茂松意(洙曰源明後以/袐書少監卒茂)¶
(松意以不變節於姦危如/松栢不爲風霜所奪也)載從祠壇墠前後百卷文枕¶
藉皆禁臠(趙曰禁臠言其文之美也出晉元帝始鎮建業每/得二豚以爲珎膳項上一臠尤美輙以薦帝呼爲)¶
(禁/臠)篆刻揚雄流溟漲木末淺(趙曰揚雄以賦爲童子雕蟲/篆刻然竟爲長揚羽賦見稱)¶
(於時溟漲謂其文波瀾浩汗雖/溟海之張其本末比之猶爲淺)青熒芙蓉劒(師曰言能/斷决也)犀¶
兕豈獨剸(洙曰吴越王允常取純鈎劒示薛燭曰先乎如屈陽/之華沉沉如芙蓉始生於湖王子淵頌巧冶鑄干將)¶
(之樸水斷蛟龍陸剸犀兕/〇鄭曰剸止兖切截也)反爲後輩䙝予實苦懷&KR0225;煌¶
煌齋房芝事絶萬手搴(洙曰漢武帝大興祠齋房生芝而/作歌肅宗時宰相王璵以祈禬進)¶
(&KR0134;上興祠禱禁中稍崇淫祀源明数/進時政得失〇鄭曰搴九輦切取也)垂之俟來者正始徴¶
<pb:KR4c0018_SBCK_022-19a>¶
勸勉(趙曰源明所言可以垂/後丗法乃正始之道也)不要懸黄金胡爲投亂贙¶
(洙曰獸名似犬〇修可曰按爾雅贙有力注云出西海大秦國似/狗多力獷惡炙轂子載贙銘曰爰有獷獸厥形似犬飢則馴服飽)¶
(則反眼出于西海名之曰畎〇趙曰所以美之且危之也乳贙謂/乳虎也蓋言安媚則黄金可惡而切直犯上之怒不啻投飢贙也)¶
(贙乎/大反)結交三十載(洙曰任彦升哭雲僕射結/懽三十載生死一交情)吾與誰遊衍¶
(洙曰新史亦言源/明雅善杜甫鄭䖍)滎陽復&KR0115;寞衆&KR0328;以横骨(鄭曰上户孟/切下音畎洙)¶
(曰謂鄭/䖍也)嗚呼子逝日始㤗則終蹇長安米萬錢凋䘮¶
盡餘湍(趙曰言源明未死間猶及肅宗反正之後時巳向㤗矣/而源明死後時復屯蹇所以有米萬錢而至凋䘮也舊)¶
(注所/引非)戰伐何當解歸㠶阻清[沔-丏+丐]尚纒漳水疾(洙曰劉公/幹余嬰沉)¶
(痼疾竄身清濵漳〇趙曰公/言在雲安不得沂汚以㱕)永&KR0018;蒿里餞(洙曰蒿里送士大/夫庻人挽&KR0084;〇蘇)¶
(曰徐翔之姪陵泣曰永&KR0018;蒿里之哀東/門相餞〇趙曰傷其不得一弔酹之)¶
　　　故著作郎貶台州司户滎陽鄭公䖍¶
<pb:KR4c0018_SBCK_022-19b>¶
鶢鶋至魯門(鄭曰鶢干元/切鶋斤求切)不識鍾鼔饗(洙曰莊子至樂篇/昔者海烏止於魯)¶
(郊魯侯御而觴之于廟奏九韶以爲樂具太牢以爲膳鳥乃眩視/&KR0104;悲不敢食一臠不敢飲一杯三日而死此以巳養養鳥也非以)¶
(烏養養烏也海烏鶢鶋也孔子謂臧文仲不智者三而/祀鶢鶋一也注鶢鶋止於魯東門文仲使國人祀也)孔翠望¶
赤霄愁思彫籠養(洙曰孔翠翡翠孔雀也其志在丹霄然終/不免籠樊之愁者以其質之異於衆离也)¶
(故鷦鷯賦彼鷲鴞鵾鴻孔雀蓊翠或陵赤霄之際或託絶垠之外/翰羽足以冲天觜距足以自衞然皆&KR0018;繒纓繳羽毛入貢何者用)¶
(於人者然也〇趙曰言鄭公如鶢鶋如孔翠非鍾鼓所能樂之雕/籠所能拘之也○師曰䖍嗜酒放誕不樂檢束更置廣文館以䖍)¶
(爲愽士䖍聞命訴宰相何異饗/鶢鶋以鍾鼓養孔雀以雕籠乎)滎陽冠衆儒早聞名公賞¶
地崇士大夫况乃氣清爽(洙曰文藝傳鄭䖍鄭州滎/陽人天寳初爲恊律郎)天然¶
生知姿學立游夏上神農或闕漏黄石愧師長(洙曰/黄石)¶
(古書也〇夢符曰右按前漢張良傳父出一編書曰讀是則爲王/者師後十年㒷十三年孺子見我濟北榖城山下黄石即我矣遂)¶
(去不見丗之所謂三畧者即其書也此言黄石愧師長名其人耳/非書也公著薈蕞等諸書之外又撰胡本草七卷〇趙曰鄭䖍自)¶
<pb:KR4c0018_SBCK_022-20a>¶
(著書外又選胡本草七卷故公所言&KR0024;闕乃神農本草之所不載/也張良遇黄石公爲師今公言愧者愧則不敢爲䖍之師長也)¶
藥纂西極名兵流指諸掌貫穿無遺恨薈蕞何技¶
痒(鄭曰薈烏外切蕞祖外切/小皃痒以兩切本作癢)圭臬星經奥蟲篆丹青廣¶
(洙曰按新史䖍集撰當丗事著書八十餘篇有窺其藁者上書告/䖍私傳撰囯史䖍蒼黄焚之坐謫十年名其書爲㑹粹孔子作春)¶
(秋游夏不能賛皇猷䖍私撰國史是出其上也神農黄石藥繤兵/流皆古書也言䖍無不貫穿復通游藝星經丹青之𩔖〇趙曰圭)¶
(泉言其善地理也選言陳圭置臬圭者土圭所以側日/影臬者表臬所以度廣狹虫篆言能書丹青又言能𦘕)子雲窺¶
未遍(洙曰揚雄字子雲少好學愽覧無所不見〇蘇曰/劉薦語陳貞曰吾腹中書皆揚子雲窺未徧者)方朔諧¶
太枉(洙曰東方朔上書曰臣年十三斈三冬文史足用十五學擊/劒十六學詩書誦二十二萬言十九學孫吴兵法戰陣之具)¶
(征鼓之教亦誦二十二萬言凡臣朔已誦四十四萬餘言〇趙曰/言䖍能知荒逺之所在也東方朔每言其所指皆神仙之處故云)¶
(諧枉尤/大迃)神翰顧不一體變鍾兼兩(洙曰䖍好書及𦘕恨無&KR0083;/慈恩寺貯杮葉數屋䖍取)¶
(𨽻書&KR0010;乆皆遍〇修可曰書𫟍曰䖍善草𨽻吕揔云䖍書如風送/雲收霞催月上鍾兼兩鍾繇鍾會也父子善𨽻書皆盡其妙或云)¶
<pb:KR4c0018_SBCK_022-20b>¶
(兼兩車也漢吴恢爲南海太守欲殺青冩書子祐/諫曰此書&KR0002;成則載之兼兩注車有兩輪故稱)文傳天下口¶
(蘇曰相如片文蒦字朝出而暮傳天/下古詩云髙文滿天下籍籍喧萬口)大字猶在牓昔獻書¶
𦘕圗新詩亦俱往滄洲動玉陛寡鶴誤一響三絶自¶
御題四方尤所仰(洙曰䖍自冩其詩并𦘕以獻帝大/署其尾曰鄭䖍三絶宣一作寡也)嗜酒益¶
踈放(洙曰䖍嗜酒踈放故杜甫贈詩云頼得蘇司業時時与酒錢/蘇司業源明也○蘇曰陶潜阮籍軰嗜酒踈放逸山野終免)¶
(其禍當丗莫及其/髙見自全之機)彈琴視天壤(洙曰嵆康曰目送/歸鴻手彈五絃)形骸實¶
土木親近唯几杖(趙曰言親近於天子今以/言几杖則未甞暫離之意)未曽&KR0009;官曹¶
(梅曰謂不寓/意於官職)突兀𠋣書幌(洙曰䖍&KR0004;坐謫還京師上爱其材欲/置左右以不事事更爲置廣文館以)¶
(䖍爲博士䖍間命不知廣文曹司何在訴宰相曰上増國斈/置廣文館以居賢者令後丗言廣文博士自君始不亦美乎)晚¶
就芸香閣(洙曰遷著作郎魚豢典畧云芸/香辟紙魚蠧故藏書臺稱芸臺)胡塵昏坱莽(曾/曰)¶
(映莽/廣皃)反覆歸聖朝㸃染無滌盪(趙曰䖍值禄山反爲受/䖍水部郎中因稱風緩)¶
<pb:KR4c0018_SBCK_022-21a>¶
(求市令潛以密章逹靈武故/言無一㸃所染不煩澆蕩之)老&KR0170;台州&KR0122;泛泛浙江槳(洙/曰)¶
(禄山反遣張通儒劫百官置東都僞授䖍水部郎中因稱風/緩求攝市令潛以密章逹靈武賊平免死貶台州司户叅車)履¶
穿四明雪(洙曰東郭先生乆待詔公車貧/困其履行雪中有上足跡踐也)飢拾楢溪橡(洙/曰)¶
(四明楢溪皆浙江地名言䖍貧困拾橡而食之〇定功曰按唐史/䖍以汚禄山僞官貶台州司户四明及楢溪皆属台州孫綽賦云)¶
(登陸則有四明天台〇趙/曰暗使莊子冬日食橡栗)空聞紫芝歌不見杏壇仗(洙/曰)¶
(莊子魚父篇孔子遊乎緇帷之林休坐乎/杏壇之上弟子讀書孔子絃歌鼔琴奏曲)天長眺東南秋色¶
餘魍魎(洙曰天台賦始經魑魅之塗卒/踐無人之境〇師曰言荒僻也)别離𢡖至今班白¶
徒懷曩(洙曰曩/昔時也)春&KR0055;㤗山秀葉墜清渭㓪劇談王侯¶
門野稅林下鞅(洙曰鮑明逺/無田稅歸鞅)操&KR0083;終夕酣時物集遐想¶
(師曰自春&KR0055;㤗山秀至此追憶昔時與䖍聚會于關中春和秋凉/之日或劇談或解鞅操紙賦詩把酒酣飲今詞場踈闊故傷之)¶
詞塲竟踈闊平昔濫吹奬(洙曰甫自言甞爲䖍濫吹奬也/廬諶濫吹乗名實〇趙曰指言)¶
<pb:KR4c0018_SBCK_022-21b>¶
(昔與鄭遊於詞翰之塲而今竟踈逺間/闊仍憶鄭之平昔濫有推奬扵巳也)百年見存没(洙曰百年/交情見於)¶
(存没之際䖍至/台州後數年卒)牢落吾安放(洙曰一云放○趙曰孔子將死子/貢曰㤗山其頽吾將安仰梁木將)¶
(壞吾將/安放)蕭條阮咸在岀處同丗網(洙曰阮咸阮照子也任/逹不拘雖處丗不交人)¶
(事)他日訪江樓含悽述飄蕩(洙曰著作與今祕書監鄭君/審篇翰齊價謫江陵故有阮)¶
(咸江樓之句○趙曰阮籍與其姪共爲竹林/之遊今以阮咸比鄭審故云空餘跡咸在也)¶
　　　故右僕射國相張公九齡¶
相國生南紀(師曰滔滔江漢南國之紀&KR0003;者援是詩以江漢爲/南紀非也蓋南紀乃分野名唐天文志云東循嶺)¶
(徼逹甌閩中是謂南紀所以限蠻夷也張相國曲江人曲江𨽻韶/州正嶺徼甌粤之地大抵自江漢以南皆謂之南紀非特江漢而)¶
(巳)金璞無留礦(洙曰張九齡父爲韶州别駕因家于始興今/爲曲江人九齡㓜聦敏善屬文以書于廣州)¶
(刺史王方慶方慶大嗟賞之曰此子必䏻致逺金玉未成器曰礦/言九齡成器早故不留礦也〇田曰圎覺經云譬如銷金礦金非)¶
(銷故有雖復本來金皆以銷成就一成真金體無復重爲礦〇趙/曰言巳爲金而不復留在鑛以譬張曲江出而應用不復退縮也)¶
<pb:KR4c0018_SBCK_022-22a>¶
仙鶴下人間獨立霜毛整(洙曰言九齡之出也/如仙鶴然㓗白修整)矯然江¶
海思(蘇曰阮熈年來浩/然起江海之思)復與雲路永(趙曰矯然有江海之思/而復思&KR0108;飛與雲路齊)¶
(永〇師曰言其志趣/髙逺前程亦不淺也)寂寞想上階未遑等箕頴(洙曰堯/土階三)¶
(尺想士階有致君堯舜之心也有致君之心故未/遑於箕頴箕山也頴水也巢父許由所隱之也)上君白玉堂¶
𠋣君金華省(洙曰九齡登進士第應拔萃登乙科拜校書郎玄/宗在東宫舉天下文藻之士親加䇿問九齡對䇿)¶
(髙第遷右拾遺由玉堂金華省言直登清華之地〇趙曰此言張/曲江爲秘書郎爲左拾遺爲左&KR0024;闕爲中書舎人爲集賢院學士)¶
(是/也)碣石&KR0010;崢嶸天地日蛙黽(師曰碣石山在東禄山所據/之方崢嶸髙大皃禄山有叛)¶
(志嘗自髙大視天地間如蛙黽然全/無忌禪相國判其有反意屢請于帝)退食吟大庭何心記¶
榛梗(洙曰大庭古至治之國也言九齡雖退食之/間未甞忘致治也榛梗言不以嫌猜爲心也)骨驚畏曩¶
哲(洙曰曩哲昔賢也/謂其不&KR0002;故骨驚)鬒變&KR0018;人境(洙曰鬒黒髮也變而爲白/以&KR0018;人事而已謝玄暉誰)¶
(能鬒不変〇趙曰上句言畏其不逮故前人下句憂其髮/白而將老皆傷功名之不立也江淹賦云心折骨驚)雖&KR0170;¶
<pb:KR4c0018_SBCK_022-22b>¶
換蟬冠右地恧多幸(洙曰侍中冠加貂蟬九齡爲相以文雅/爲上知右相李林甫惡之引牛仙客以)¶
(傾之遂罷〇趙曰此乃侍中事而史不載漢官儀侍中冠武帝大/冠加金璫附蟬爲文貂尾爲飾謂之貂蟬也下句則以九齡以尚)¶
(書右丞相罷言在右地巳慚恧爲多幸何/者有林甫之嫉仙客之憾則得此爲幸矣)敢志二踈歸(洙曰踈/廣爲漢)¶
(太子太傅謂兄子受曰吾聞知足不辱知止不殆豈如父子相隨/出關歸老不亦善乎遂上䟽乞骸骨上言之公卿設祖道供帳東)¶
(都門/外)痛迫蘇耽井(&KR0171;曰神山蘇耽種橘鑿泉以救時疫病者食/橘葉飲泉即愈○趙曰神仙傳蘇仙翁名眈)¶
(忽辭母去母曰使我如何存活仙翁明年/天降疫疾庭中水簷邊橘樹可以代養)紫綬映暮年荆州¶
謝所領(洙曰&KR0004;九齡爲相薦長安尉周子諒爲監察御史至是/子諒以妄陳休咎上親加請問令於朝堂决殺之九齡)¶
(坐引非其人左遷荆/州大都督府長史)&KR0067;公興不淺(洙曰&KR0067;亮鎮武昌諸佐吏/殷浩之徒乗月登南樓俄)¶
(而不覺亮至將起避之亮徐曰諸公少住老子於/此興不淺便據胡床與浩等談詠其坦率如此)黃霸鎮每¶
静(洙曰循吏傳黃霸與用寛和爲治擢爲楊州刺史潁/川太守治爲天下第一自漢興言治民吏以覇爲首)賔客引¶
調同(洙曰謝靈運/異代可同調)諷詠在務屏詩罷地有餘篇終語清¶
<pb:KR4c0018_SBCK_022-23a>¶
省一陽發隂管(趙曰謂如黃鍾之律也/言其詩之和而可聽耳)淑氣含公鼎(趙曰/謂如)¶
(大烹之和也言其詩/之美而可味於口)乃知君子心用才文章境(洙曰九齡/善屬文有)¶
(集二/十卷)散帙起翠螭𠋣薄巫廬並(洙曰謝霊運散帙問所知/巫廬二山名〇趙曰言開)¶
(散曲江文帙神物歘起其髙至並巫廬之山也廣雅云龍有角曰/螭〇師曰公有集二十卷荆人刻之碑螭即碑頭刻螭文也𠋣薄)¶
(巫廬並巫廬二山其才氣/能与二山之氣相𠋣迫也)綺麗玄暉擁(洙曰謝眺字玄暉/少有美名爲文綺)¶
(麗)牋誄任昉騁(洙曰任昉字彦/升長於牋誄)自我一家則未闕&KR0215;字¶
警(洙曰史記序勒成一/家傳序隻字之褒)千秋滄海南名繫朱鳥影(趙曰韶/州即滄)¶
(海之南朱鳥南方之𪧐當時謂/九齡爲滄海遺珠則有名稱矣)歸老守故林戀闕悄延頸¶
(趙曰九齡在荆州之乆封始興縣伯/諸還展墓也戀闕言其心不忘君也)波濤良史筆(蘇曰班孟/堅信知一)¶
(代良史下筆善/惡瀾翻而昭著)無絶大&KR0067;嶺(洙曰限賦終蕪絶於異域九齡自/荆州請㱕拜墓因遇疾卒年六十)¶
(八謚曰文憲至德&KR0004;上皇在蜀思九齡先斍安禄山面有反相乃/下詔褒贈司徒仍遣使就韶州致𥙊〇趙曰意謂九齡之文如波)¶
<pb:KR4c0018_SBCK_022-23b>¶
(濤之翻可充良史之筆惜乎/蕪没隔絶於大&KR0067;嶺之外也)向時禮數隔制作難上請(趙/曰)¶
(此言帝眷巳衰難以/制作上請於朝也)再讀徐孺碑猶思理煙艇(蘇曰謝安/石理五湖)¶
(煙艇○趙曰後漢徐孺漢之髙士也曲江爲之墓碣公之句意謂/今再讀之而猶思理煙艇則以慕徐孺髙風而不忘江漢之念)¶
　　　别房太尉墓(彦輔曰閬州太尉名琯常与嚴武等交/結貶邠州刺史上元元年爲漢州刺史)¶
(寳應二年拜刑部尚書在路遇疾廣/徳六年卒於閬州僧舎年六十七)¶
他郷復行役駐馬别孤墳近淚無乾土(趙曰言淚多/而濕之也)低¶
空有斷雲對碁陪謝傅(洙曰晉謝安傳安贈太傅&KR0004;苻堅入/㓂諸將退敗相継次于淮肥京師震)¶
(恐加安征討大都督妷謝玄入問計安夷然无懼色玄不敢言乃/令張玄重請問遂命駕出墅親朋畢集至夜還指受帥將各當其)¶
(任玄等旣破堅有驛書至安方對客圍碁看書旣竟便攝於床上/了無喜色碁如故客問之徐啓云小兒遂巳破賊旣罷還内過户)¶
(限心喜甚不斍展齒/折其矯情鎮物如此)把劒覔徐君(洙曰新序曰延陵季子將/西聘晉帶寳劒以過徐君)¶
(徐君不言而色欲之季子爲有上國之事未献也然心許之矣使/於晉顧返則徐君死於是以劒帶徐君墓樹而去江淹詩延陵輕)¶
<pb:KR4c0018_SBCK_022-24a>¶
(寳劒謝霊運詩延陵協心許解劒非所/惜〇逢原曰謝𫝊徐君指房太尉也)唯見林花落鶯啼¶
送客聞¶
　　　承聞故房相公靈櫬自閬州啓殯歸葬東都¶
　　　有作二首(楷曰房琯字/治律河南人)¶
逺聞房太守歸葬陸渾山(洙曰伊洛間有陸渾山昔辛有適/伊川見被髮而𥙊者言此地當夷)¶
(後爲陸渾之戎所有山因而得名〇鄭曰十道志山在洛陽〇趙/曰舊本作太守非善本作太尉盖琯謫漢州刺史召拜刑部尚書)¶
(道病卒贈太尉不/應呼之爲太守也)一德興王後(洙曰周德以興王業也伊尹咸/有一徳○趙曰琯爲相廟堂固)¶
(以一德/興王矣)孤魂乆客間(洙曰房公/客死閬州)孔明多故事(洙曰蜀志陳壽/上言臣壽等言)¶
(前有著作郎侍中領中書監濟北侯臣荀朂中書令關内侯臣和/嶠奏使臣定故蜀丞相諸葛亮故事亮佐危國&KR0018;阻不賔然由存)¶
(錄其言恥善有遺誠是大晉光明至德澤&KR0013;无疆自古以來未之/有倫也輙刪除復重隨𩔖相從凡爲二十四篇篇/名/如右)¶
安石竟崇班(洙曰謝安薨時六十六帝三日臨於朝堂賜東園/祕器朝服贈太𫝊謚曰文靖以无下舎詔府中備)¶
<pb:KR4c0018_SBCK_022-24b>¶
(凶儀及葬加殊禮依大司馬亘温故事〇師曰孔明多故事喻房/公奏議可爲朝廷典故安石竟崇班喻房公死後竟追贈褒崇之)¶
(也嘉陵縣/屬閬州)他日嘉陵涕(鄭曰嘉/陵江名)仍霑楚水還(趙曰霊櫬自/閬州起發則)¶
(由嘉陵江/而下故云)¶
丹旐飛飛日(洙曰丹旐銘旌也寡婦賦龍/轜儼以星駕飛旐翩以啓路)初傳發閬州風¶
塵終不解(趙曰時吐/蕃未息也)江漢忽同流(趙曰霊櫬所經者江与漢/也〇師曰風塵終不解言)¶
(盗賊未息而房公忽与/江漢同遊故嘆惜之)劒動新身匣(趙曰善本作/親身方有義)書歸故¶
國樓(蘇曰陳惇放㱕故囯載書一千卷/㱕家起楼今西歧&KR0026;風楼是也)盡哀知有處爲客¶
恐長休(趙曰此因逺送霊櫬/之㱕有感而言也)¶
　　　哭嚴僕射歸櫬¶
素幔隨流水歸舟返舊京(洙曰舊京故國○修可曰/盧子諒詩南望舊京路)老¶
親知(洙曰知/一作如)宿昔(按新史武卒母哭且曰今而後吾知免爲官/婢矣○趙曰言嚴公之母尚健如宿昔耳舊)¶
<pb:KR4c0018_SBCK_022-25a>¶
(注所引新史非是/不知何自得之)部曲異平生(洙曰言部曲有異於存日也宋/鮑昭東武吟將軍旣即丗部曲)¶
(亦罕存後漢光武紀注大將軍營有五/部三校尉部下有曲曲有軍候一人)風送蛟龍雨(洙曰見蛟/龍雲雨注)¶
(○趙曰以嚴公&KR0002;蛟龍則風之所送者乃蛟龍雨也○師曰子美/詩云蛟龍得雲雨言賢者之得𫝑今云風送蛟龍雨雨&KR0013;風吹断)¶
(則蛟龍失/𫝑可知)天長驃&KR0016;營(洙曰晉書齊献王攸遷驃&KR0016;將軍時驃/騎當罷營兵士數千人戀攸恩德不肯)¶
(去)一哀三峽暮遺後見君情(趙曰言所以遺傳於後世見/君有恩德於公之情如此也)¶
(〇師曰遺後者謂恩德遺与後人使/人哀思之不忘則君之情可見也)¶
　　　哭李尚書(之芳)¶
漳濵與蒿里逝水竟同年(洙曰劉公幹余嬰沉痼疾竄身清/漳濵又云逝者如流水哀此遂離)¶
(分李延年分送䘮歌爲二等薤露送王公大人/蒿里送士大夫庻人使挽柩者歌之爲挽歌)欲掛留徐劒(洙/曰)¶
(見上把劒/覔徐君注)猶廻憶載船(洙曰見上應/尋戴安道注)相知成白首(洙曰潘安/仁投分&KR0009;)¶
(石友白首/同所㱕)此别間黃泉(洙曰左傳/不及黄泉)風雨嗟何及江湖涕泫¶
<pb:KR4c0018_SBCK_022-25b>¶
然(鄭曰泫胡畎切〇洙曰詩何/嗟及矣文中于泫然流涕)修文將管輅(洙曰見上修文/地下郎注○趙)¶
(曰言李尚書之有竒/才應如魏之管輅也)奉使失張騫(洙曰見上查/上覔張騫注)史閣行人¶
在(洙曰周禮大行人小行人〇/趙曰史閣言其書之史𠕋也)詩家秀句傳(蘇曰陸士龍題/詩對南山日晚)¶
(得秀/句)客亭鞍馬絶(趙曰言其死於道路也〇彭曰此句言子/美爲客停留於此李公无復鞍馬來相尋矣)旅¶
襯網蟲懸(洙曰沈休文詩髙車塵未成珠&KR0130;故无声賔階緑/錢滿客位紫苔生又網蟲垂户織夕鳥旁簷飛)復¶
塊昭丘逺(洙曰登楼賦西接昭丘楚昭王墓〇鄭曰荆/州記當陽東南七十里有昭王墓故云云)歸魂¶
素滻偏(洙曰宋玉魂&KR0006;㱕來〇鄭曰滻所簡切水名在京兆〇/趙曰素滻長安之水也言李尚書乃長安人也潘安仁)¶
(西征賦地有玄灞素滻〇大/臨曰此二句言李葬於此)樵&KR0171;封葬地喉舌罷朝天¶
(洙曰李固云陛下之有尚書猶天之有北/斗斗爲天之喉舌尚書亦猶陛下喉舌)秋色凋春草王孫¶
&KR0002;箇邊(洙曰招隱芳草&KR0006;萋萋王孫&KR0006;不歸〇/大臨曰此句言李即与春草爲鄰矣)¶
　　　重題¶
<pb:KR4c0018_SBCK_022-26a>¶
涕灑不能收哭君餘白頭兒童相顧盡(竦曰言少時相/顧今盡於此矣)¶
宇宙此生浮江雨銘旌濕(洙曰記曰/銘明旌)湖風井逕秋(洙曰蕪/城賦歌)¶
(曰邊風起&KR0006;城上寒/井逕戚&KR0006;丘隴殘)還瞻魏太子賔客減應劉(洙曰曹丕/書曰應徐)¶
(陳劉一時俱逝矣○趙曰公自注云公歴禮/部尚書薨于太子賔客應則應瑒劉則劉焯)¶
　　　送盧十四弟侍御護韋尚書靈櫬歸上都¶
　　　二十韻¶
素幕渡江逺朱幡登陸微(洙曰漢二千石朱幡兩輪〇趙曰/朱幡丹旐也舊引漢二千石朱兩)¶
(轓誤矣轓字從車幡/字從巾義不同也)悲鳴駟馬顧(趙曰有戀/主之意)失涕萬人揮¶
(洙曰陸士衡詩揮淚廣/川隂又得與故人揮)叅佐哭辭畢門䦨誰送歸(洙曰/見門)¶
(闌多喜/色注)從公伏事乆之子俊才稀長路更執紼此心猶¶
倒衣(洙曰詩自公召/之/顛倒裳衣)感恩義不小(蘇曰夏侯勝感恩/戀德義實不小)懷舊禮¶
<pb:KR4c0018_SBCK_022-26b>¶
無違墓待龍&KR0750;詔(洙曰漢献加魏武九錫曰龍驤虎視旁眺/八方〇修可曰唐史遺事武后幸洛陽至)¶
(閿郷縣東騎不進召巫問之巫曰晉龍將軍王濬云臣墓在道南/每爲樵採所苦聞大駕至故哀求后遂詔云墓百步不得樵採子)¶
(美八哀詩亦云虚無馬融笛悵望龍驤塋○趙曰晉王濬爲龍驤/將軍卒葬栢谷中大營塋域待龍&KR0750;詔則言盧尚書之墓如王濬)¶
(者/也)臺迎獬豸威(鄭曰豸宅買切○趙曰獬豸侍御史冠也獬豸/獸名一角知人曲真而觸不直者此言韋尚書)¶
(霊櫬至上都而送/之者盧侍御如此)&KR0055;𠂻見士則雅論在兵機(趙曰丗&KR0003;鄧/艾年十二至)¶
(頴川讀陳太丘碑丈曰言爲丗/範行爲土則遂自名範字士則)戎狄乗妖氣塵沙落禁闈¶
(趙曰禁闈天子之内也/此言吐蕃䧟京師也)往年朝謁斷(修可曰言去上都/之乆而断朝謁也)佗¶
日掃除非(趙曰言除掃吐蕃不/得上䇿所以爲非也)但促銅壷箭(洙曰漏刻銘/筮筩方圎之)¶
(制注金謂壷又云銅史司刻金徒抱箭/〇趙曰欲上之未明求衣而早朝也)休添玉帳旂(洙曰見/空留玉)¶
(帳旂注○趙曰言不必添/兵也玉帳將軍之帳也)動詢黄閣老(洙曰見扈聖/登黄閣注)肯慮¶
白登圍(洙曰前漢匈奴傳髙帝至平城歩兵未盡到冒頓緃精/兵三十餘萬圍於白登七日漢兵中外不得相救䬲匈)¶
<pb:KR4c0018_SBCK_022-27a>¶
(奴&KR0016;其西方盡白東方盡䭾北方盡驪南方盡騂髙帝乃使間厚/遺閼氏迺謂冒頓曰兩主不相困今得漢地單于終不能居之且)¶
(漢主有神單干察之冒頓亦與韓信將王黄趙利期而兵乆不來/疑其與漢有謀亦取閼氏之言廼爲開一角於是髙皇帝令士皆)¶
(持滿傅矢外郷從解角直出得與大軍合而冒頓遂引兵罷使劉/敬結和親之約師古曰白登在平城東南去平城十餘里○趙曰)¶
(言天子雖屢詢大臣而莫知以白登之圍爲慮者此豈勸親征之/徒歟黄閣者三公也宋忠曰三公黃閣〇鄭曰白登地名在平城)¶
(東南十/餘里)萬姓瘡痍合(蘇曰邪元云萬姓瘡痍始合兵甲尚未/全息恐西北乗𫝑再爲患也〇趙曰言)¶
(其困扵誅/求役使也)羣兇(洙曰一/云雄)𥊏慾肥(趙曰言將帥/乗此爲驕也)刺規多諌¶
淨(趙曰所望於/盧侍御也)端拱自光輝儉約前王體風流後代希¶
(趙曰言盧侍御之登/對所論之事如此)對敭期特逹(鄭曰敭/與揚同)衰朽再芳菲¶
(趙曰言對敭天子之前當在特逹而勿委/靡則衰朽之人再𫉬芳菲言同受其業也)空裏愁書字(洙曰/見咄)¶
(咄正書/空注)山中疾採薇(洙曰伯夷傳登彼/首陽采其薇矣)撥盃要忽罷抱¶
被宿何依(蘇曰聶授抱&KR0013;隨王肅棺宿〇趙曰撥盃者揮盃也/卽别矣撥盃之相要忽罷平昔抱&KR0013;就宿今又何依)¶
<pb:KR4c0018_SBCK_022-27b>¶
(也)眼冷看征蓋兒扶立釣磯清霜洞庭葉故就别時¶
飛(洙曰楚辭湘夫人/洞庭波&KR0006;木葉下)¶
　　　哭李常侍嶧二首(鄭曰嶧/夷益切)¶
一代風流盡(蘇曰曹桴曰子建没陳劉俱逝一代風流從此盡/矣後丗誰氏可繼髙名○趙曰南史張緒死其從)¶
(弟融於緒靈前酌飲慟/哭曰阿兄風流頓盡)修文地下&KR0055;(洙曰見修文地下郎注/顔淵爲地下修文郎)斯¶
人不重見(蘇曰山巨源哭嵆原曰中散死埋玉重泉沉珠滄海/不重見斯人矣〇趙曰孔子言伯牛之疾曰斯人也)¶
(而有斯疾也蓋/嗟其人之賢也)將老失知音(洙曰伯牙以鍾子期爲知音子期/死而牙絶絃〇蘇曰鮑叔云將老)¶
(矣遽失知音○趙曰指李常侍如鍾子期也曹丕與吴李質書曰/昔伯牙絶絃於鍾子期仲尼覆&KR0701;於子路痛知音之難遇傷門人)¶
(之莫/逮也)短日行梅嶺(鄭曰大/&KR0067;嶺)寒山落桂林(洙曰山一作江〇趙/曰言李常侍之櫬自)¶
(廣南來也大庾嶺多梅故謂之梅嶺廣/志曰桂生於髙山之嶺其類自爲林)長安&KR0002;箇畔猶想¶
映貂金(洙曰侍中冠貂蟬/阮脩以貂蟬換酒)¶
<pb:KR4c0018_SBCK_022-28a>¶
青𤨏陪𩀱入銅梁阻一辭(洙曰見通籍踰青/𤨏注蜀有銅梁縣)風塵逢我¶
地江漢哭君時(趙曰言當風塵之際相逢於江/漢而今在江漢聞其䘮而&KR0152;也)次第尋書札¶
呼兒檢贈詩(洙曰古詩遺我一書札又呼/兒烹鯉魚文選有贈荅詩)發揮王子表不¶
愧史臣詞(定功曰常侍者宗室之子也故用/王子表字前漢書有王子侯表)¶
　　　哭韋大夫之晉¶
悽愴郇瑕邑(洙曰左傳晉謀去故絳諸大夫曰必居/郇瑕氏之地○鄭曰郇湏倫切國名)差池弱¶
冠年(洙曰曲禮二十曰弱冠〇蘇曰/蘇代云弱冠之年差池文采)士人叨禮數文律早周¶
旋(洙曰左傳/與君周旋)臺閣黃圖裏(洙曰三輔黄圖/又漢宫闕詔)簪裾紫蓋邊¶
(洙曰沈沐文碑陪龍駕/於伊洛待紫蓋於咸陽)尊榮真不忝端雅獨翛然貢喜¶
音容間(洙曰見竊効/貢公喜注)馮招病疾纒(洙曰左太冲馮公豈不偉/白首不見招〇鄭曰馮招)¶
(馮/唐)南過駭蒼卒(鄭曰上采莽/下七没切)北思悄聮綿(洙曰洞簫賦吟氣/遺往聮綿飄𢠵又)¶
<pb:KR4c0018_SBCK_022-28b>¶
(云翩綿聮/以牢落)鵩鳥長沙諱(洙曰見冶濕/愁飛鵩注)犀牛蜀郡憐(洙曰見石/犀牛行)¶
素車猶慟哭寶劒欲髙懸(洙曰見把劒/覔徐君注)漢道中興盛¶
韋經亞相傳(洙曰建武永平未盡中興/之美韋賢不如教子一經)冲融標丗業磊落¶
映時賢城府&KR0055;朱夏江湖眇霽天𠋣樓關樹頂(洙曰古/詩西北)¶
(有髙樓交/䟽結綺䆫)飛旐泛堂前(洙曰寡婦賦飛/旐翩以啓路)弈幕欵風鷰(洙曰/弈幕)¶
(霄懸謝玄暉詩/風簾入𩀱鷰)笳簫急暮蟬興殘虚白室(鄭曰興許應/切〇洙曰莊)¶
(子虚室/生白)跡斷孝廉船(洙曰丗&KR0003;張慿舉孝廉&KR0018;其才自謂必叅/時彦&KR0004;欲詣劉真長郷里及同舉者共𥬇)¶
(之張遂往詣真長延之上座凊言彌日因留宿至曉張退劉曰卿/且前去當取卿共詣撫軍張還船同旅問何處宿張𥬇而不荅須)¶
(&KR0119;真長遣傳教覔張孝簾船同旅宛愕即同載詣撫軍至門劉進/曰下官今日與公得一太常愽士撫軍與之言咨嗟稱善即用爲)¶
(太常/愽士)童孺交遊盡喧卑俗事牽老來多涕淚情在強¶
詩篇誰繼方隅理朝難將帥權春秋褒貶例名器重¶
<pb:KR4c0018_SBCK_022-29a>¶
𩀱全(師曰郇瑕晉地韋大夫靈櫬歸晉故子美悽愴以傷之子/美少與公結交故云差池弱冠年王陽在位貢禹喜而彈)¶
(冠子美上韋左丞詩云&KR0060;効貢公喜今巳死故曰貢喜音容間子/美擬効馮公之招隱柰爲疾病所纒而巳鵩鳥長沙諱子羡自言)¶
(斥逐困於此地也犀牛蜀郡憐言蜀人思韋之德也綺樓關樹頂/言奠樓之髙也帟幕欵風鷰言子羙之失韋無所棲託如燕之巢)¶
(于風幕也惟名與器不可以假人韋之化去朝/廷慎難不輕以帥權授人故云誰繼方隅理)¶
　　　　聞髙常侍亡(忠州作〇鮑曰髙適也本傳繼廣德元/年後言召爲刑部侍郎左散&KR0016;常侍)¶
歸朝不相見蜀使忽傳亡虚歷金華省(洙曰江淹上/建平王書升)¶
(降承明之闕出入金華之殿班固傳王鳯薦班伯召見宴昭殿誦/&KR0003;有法拜爲中常侍時上方嚮學鄭寛中張禹朝夕入&KR0003;尚書論)¶
(語於金華殿中詔伯受焉數年金/華之業絶出注金華殿在末央宫)何殊地下郎(洙曰丗&KR0003;顔/回爲地下修)¶
(文/郎)致君丹檻折(洙曰見折/檻詩注)哭友白雲長(蘇曰山巨源哭嵆/中散曰白雲央央)¶
(我心悲傷揮哭望雲雲路阻長○趙/曰自渝州望長安而哭爲白雲長矣)獨歩詩名在(趙曰曹子/建與楊德)¶
(祖書曰昔仲宣獨歩於漢南○田曰南史/沈約謂王荺文章之美可謂後來獨步)秪令故舊傷(洙曰/適有)¶
<pb:KR4c0018_SBCK_022-29b>¶
(詩名/於時)¶
　　　哭長孫侍御¶
道爲詩書重(孝祥曰人誰不讀書但誦其章句而不明其道/不足重也長孫之學獨爲可重以其逹道故也)名¶
因賦頌雄(逸曰子雲賦/頌名重漢朝)禮闈曽擢桂(洙曰禮闈禮部所設/以取士也郄詵對武)¶
(帝云臣舉賢良對䇿爲/天下第一猶桂林一枝)憲府舊乗騘(洙曰御史所居之署漢/謂之御史府亦謂之憲)¶
(臺唐龍朔中爲東宫憲府後漢桓典拜侍御史是時宦官秉權典/執政無所回避常乗騘馬京師畏憚爲之語曰行行且止避騘馬)¶
(御/史)流水生涯盡(趙曰子在川上曰逝者如斯夫不舎/晝夜〇宋曰生涯盡言其清貧也)浮雲丗¶
事空(趙曰浮雲易散之物故/以比丗事所以悼之也)唯餘舊臺栢蕭瑟九原¶
中(洙曰成帝時御史府中列栢樹檀弓曰文子曰從大夫於九京/也注晉卿大夫之墓地在九原京當作原〇趙曰亦御史事漢)¶
(朱愽爲御史大夫其府列栢樹常有野烏數千棲/宿其上古注云檀弓注卿大夫之墓地在九原)¶
　　　哭王彭州掄¶
<pb:KR4c0018_SBCK_022-30a>¶
執友驚淪没(趙曰禮記執/支&KR0091;其仁也)斯人巳寂寥新文生沈謝¶
(洙曰沈約謝靈運也〇趙曰以/沈謝比之則王君必能文矣)異骨降松喬(洙曰王君平謂/茅盈曰子有異)¶
(骨可學仙漢文帝壽命非松/喬得神仙赤松子王喬也)北部初髙選(洙曰漢有北部太/守〇趙曰言其初)¶
(官得京畿尉也故用北部事曹操年二十除洛陽北部/尉舊注謂北部太守豈有才起身而遂爲太守者乎)東堂早¶
見招(洙曰晉郄詵還遷雍州刺史武帝於東堂會問詵曰卿自以/爲何如詵對曰臣舉賢良對䇿爲天下第一猶桂林之一枝)¶
(崑山之片玉帝𥬇侍中奏免詵/官帝曰吾與之戲耳不足爾)蛟龍纒𠋣劒(趙曰言禁從之/地變化者如蛟)¶
(龍纒繞其/所𠋣之劒)鸞鳳夾吹簫(洙曰王子晉○趙曰鸞與鳯夾其所/吹之簫也秦有簫史教弄玉以吹簫)¶
(而鳯凰降舊注於此句下注王子晉/誤惑學者子晉乃是吹笙非簫也)歷職漢庭乆(洙曰職/任也)中¶
年胡馬驕(洙曰謂/安史亂)兵戈聞兩觀(洙曰東京賦建/象魏之兩觀)寵辱事¶
三朝(洙曰随國之寵辱〇趙曰謂/明皇肅宗與當日代宗也)蜀路江干窄(洙曰見謾勞/車馬駐江干)¶
(注)彭門地里遥(洙曰彭門地名屬彭州〇鄭曰/即彭州即兩峯相對曰天彭)解龜生碧¶
<pb:KR4c0018_SBCK_022-30b>¶
草(洙曰謝靈運解龜在景/平謂解去所佩龜郎)諌獵阻清霄(洙曰司馬長卿上書/諌獵〇趙曰王君必)¶
(彭州替罷而有封事/於雖朝上而不報也)頃壯戎麾出叨陪幕府要(趙曰言王/在彭州而)¶
(叅成都節/度軍謀矣)將軍臨氣候(趙曰指言/揔戎之人)壯士塞風飈(趙曰指言/𢧐闘之士)¶
井渫(洙曰又作滿○/鄭曰渫悉列切)泉誰汲(洙曰易井之九三井渫不食爲/我心惻可用汲注言㓗已而不)¶
(見用/也)烽踈火不燒(趙曰凡軍旅所在必先論井泉凡有警必/頻舉烽燧今井泉不汲而烽火不燒則無)¶
(事矣皆以王君參/謀所致而然也)前籌多自暇(洙曰張良/借筯前籌)隱几接終朝¶
(鄭曰隱去聲〇洙/曰孟子隱几而卧)翠石俄𩀱表(洙曰蔡伯喈/樹碑表墓)寒松竟後¶
凋(洙曰語&KR0010;寒然後/知松栢之後凋)贈詩焉敢墜染翰欲無聊(蘇曰晁建/中僻居山)¶
(林經年不識車馬養成&KR0568;散或荅親友書亦無聊染翰誰復著書/者耶○趙曰謂不敢以其死而廢詩篇之贈然染翰之間自痛悼)¶
(而其情/無聊矣)再哭經過罷(洙曰橋玄見曹植曰天下將亂安生民/者其在君乎後玄死操經過玄墓輙愴)¶
(悽致𥙊感其知巳也〇趙曰聞其死巳哭/矣靈櫬從舟中經過䕫州則公又再哭焉)離魂去住銷(洙曰/言去)¶
<pb:KR4c0018_SBCK_022-31a>¶
(者有思念之心住者有思念之意故皆銷魂也〇/趙曰離别之魂或去自蘷州或住䕫州皆自銷矣)之官方玉¶
折(洙曰蕭望之便道之/官王褒死如玉折也)&KR0009;葬與萍漂(洙曰&KR0009;葬莽也〇趙曰/追悼其才赴任而遂如)¶
(玉折又傷念其&KR0009;/殯&KR0002;萍泛未安也)曠望渥洼道(洙曰渥洼水出龍馬謂王/之如龍馬不可復見矣)霏¶
㣲河漢橋(洙曰烏鵲填河爲橋以渡牛女謂王之魂當在仙境/矣〇趙曰言王君之䘮未能歸郷言其所出陸馬所)¶
(經之塗與夫渡橋而往方其曠望之間霏微之眇矣天馬篇天馬/徠循東道此所謂道也河漢橋如丗傳織女渡河而烏鵲爲橋也)¶
(舊所引王之魂/當在仙境非是)夫人先即丗令子各清標(趙曰歎王君/没後如此)巫¶
峽長雲雨(洙曰見峽内多雲雨注/〇趙曰言公身之在䕫)秦城近斗杓(洙曰斗杓斗/極也〇趙曰)¶
(公懷長安之逺○鄭/曰杓卑遥切柄也)馮唐毛髮白歸興日蕭蕭(洙曰見/白首恨)¶
(爲郎詩注〇趙曰公自嘆其留滯空老/又因王君之䘮不即還郷而感傷也)¶
　　　奉漢中王手札報韋侍御蕭尊師亡¶
秋日蕭韋逝淮王報峽中(洙曰漢有淮/南王賢王)少年疑柱史(洙/曰)¶
<pb:KR4c0018_SBCK_022-31b>¶
(王康琚詩老聃伏柱史老子傳考子/百有六十餘&KR0010;以其脩道而養壽)多術恠仙公(趙曰淮王/則漢南王)¶
(安其人賢以比漢中王也柱史以言韋侍御老子爲周柱下史而/韋以少年爲之疑其不似也仙公以言蕭尊師仙公冝有多術以)¶
(延生而死/故怪之也)不但時人惜祗應吾道窮(洙曰左傳反&KR0209;/拭面稱吾道窮)一哀¶
侵疾病相識自兒童處處隣家笛(洙曰向子期思舊賦序/于時日薄虞淵寒木凄)¶
(然鄰人有吹笛者後發聲寥亮追/想&KR0494;昔遊讌之好感音而嘆作賦)飄飄客子蓬(洙曰曹子建/轉蓬離本根)¶
(飄飄随長風𩔖此遊客子&KR0162;軀逺/從戎〇趙曰公自嘆其飄零也)強吟懷舊賦(洙曰潘安仁/作懷舊賦)¶
巳作白頭翁(洙曰魏文帝已成/老翁但未白頭耳)¶
　　　哭台州鄭司户&KR0171;少監(新添)¶
故舊誰憐我平生鄭與&KR0171;存亡不重見䘮亂獨前途¶
豪俊人誰在文章掃地無覉遊萬里闊凶問一年俱¶
白日中原上清秋大海隅夜臺當北斗泉路著東吴¶
<pb:KR4c0018_SBCK_022-32a>¶
得罪台州去時危棄碩儒移官蓬閣後榖貴殁潜夫¶
流慟嗟何及銜寃有是夫道消詩發興心息酒爲徒¶
許與才雖薄追隨跡未拘班揚名甚盛嵇阮逸相須¶
會取君臣合寧詮品命殊賢良不必展廊廟偶然趨¶
勝決風塵際功安造化鑪從容詢舊學𢡖淡閟隂符¶
擺落嫌疑乆哀傷志力輸俗依綿谷異客對雪山孤¶
童稚思諸子交期列友于情乖清酒送望絶撫墳呼¶
虐痢飱巴水瘡痍老蜀都飄零迷哭處天地日榛蕪¶
　　　過故斛斯校書莊二首¶
此去巳云殁鄰人嗟亦休竟無宣室召(洙曰漢文帝召/賈&KR0105;於宣室)¶
徒有茂陵求(洙曰謝玄暉詩廣平聽方藉茂陵將見求前漢司/馬相如旣病免家居茂陵天子曰司馬相如病甚)¶
<pb:KR4c0018_SBCK_022-32b>¶
(可往從悉取其書&KR0002;不然後失之矣所忠往而相如已死无遺書/問妻對曰長卿未甞有書也時時著書人又取去長卿未死時爲)¶
(一卷書曰有使來求書奏之其遺札/書言封禪事所忠奏焉天子異之)妻子寄他食園林非¶
昔遊空餘繐帷在(洙曰謝玄暉詩繐帷飄井幹陸士衡注繐/細布而踈者爲靈帳裙繐帳之冥漠也)¶
淅淅野風秋¶
鷰入非傍舎(趙曰鷰仍/入其舎)鷗歸秪故池斷橋無復板卧¶
柳自生枝(洙曰池館依舊而人不可見也/〇趙曰梁孝威詩卧柳尚還生)遂有山陽作(洙/曰)¶
(見贈王侍/御契詩注)多慙鮑叔知(洙曰鮑叔與管仲交貧則知其困而容/之逹則知其賢而舉之管仲曰生我者)¶
(父母知我/者鮑叔)素交零落盡(洙曰劉孝標絶交論斯賢逹之素交歷/萬古而一遇素交盡利文興謝靈運万)¶
(事俱/零落)白首淚𩀱垂¶
　　　不歸¶
河間尚征伐(宋曰河間郡名此詩甫/從弟經亂離未歸也)汝骨在空城(趙曰此言/公之從弟)¶
<pb:KR4c0018_SBCK_022-33a>¶
(有死而&KR0009;/骨於其處)從弟人皆有終身恨不平數金怜俊邁(師曰/數金)¶
(謂初時知/錢數也)緫角愛聦明(洙曰見緫角草/書又神速注)面上三年土春風¶
草又生(師曰言三年飄蕩風埃/之中今春草又生也)¶
　　　故武衛將軍挽詞三首¶
嚴警當寒夜前軍落大星(洙曰晉陽春秋曰有星赤而芒角/自東北西南流投于諸葛亮營三)¶
(投再還往大還小而亮薨○趙曰軍事以嚴終破軍中謂之嚴/警○安石曰三國志注載晉陽春秋有星投于亮營而亮卒)壯¶
夫思敢决哀詔惜精靈(趙曰思其敢决/邁往之&KR0148;也)王者今無戰(洙/曰)¶
(鍾士季檄蜀丈王/者之師有征無戰)書生巳勒銘(洙曰班孟堅爲竇憲作勒燕/然山銘〇秦曰書生甫自謂)¶
(也當爲/之勒銘)封侯意踈闊編簡爲誰靑(洙曰李廣不封侯餘/見青簡爲誰編注)¶
舞劒過人絶(洙曰髙祖紀項莊請以劒舞因擊沛/公項伯亦起舞常以身蔽翼沛公)鳴弓射¶
獸能(洙曰曹子建詩攬弓健鳴鏑驅上/彼南山左挽因右發一縱兩禽連)銛鋒行惬順(趙曰言舞/劒之絶也)¶
<pb:KR4c0018_SBCK_022-33b>¶
猛噬失蹻騰(鄭曰蹻音橋〇趙/曰言射獸之能也)赤羽千夫膳(修可曰家語/赤羽&KR0002;日白)¶
(羽&KR0002;月千夫膳言所膳者千兵也〇/師曰赤雨/千夫膳古詩云桃花乱落如紅雨赤雨言落葉也)黃河十月¶
冰横行沙漠外(洙曰所向無/前故曰横行)神速至今稱(洙曰岑彭兵至/蜀公孫述以技)¶
(擊地曰是/何神也)¶
哀挽青門去(洙曰哀挽哀歌也漢書/霸城門民間所謂青門)新阡絳水遥路人紛¶
雨泣(洙曰諸葛亮亡人皆野哭○時可曰出曹子建作王仲宣誄/曰延首歎息雨泣交頸〇趙曰詩涕泣如雨〇師曰路人猶)¶
(泣况親/知乎)天意颯風飈部曲精仍銳(洙曰見部曲/異平生注)匈奴氣¶
不驕(趙曰此言將軍之餘烈如此/〇孫曰氣不驕言畏其威也)無由覩雄略大樹日蕭¶
蕭(洙曰馮異傳諸將並坐論功異常/獨屏樹下軍中號曰大樹將軍)¶
　　　存殁口號二首¶
席謙不見近彈碁(洙曰席謙吴人善弹碁〇黄曰漢梁兾傳/注藝經曰彈碁兩人對&KR0560;白黒碁各六枚)¶
<pb:KR4c0018_SBCK_022-34a>¶
(先列碁相當更先彈也〇余曰酉陽雜俎謂丗&KR0003;言彈棊起自魏/室粧奩戯也今彈棊用棊二十四以色别貴賤又魏戯法先立一)¶
(棊立於&KR0560;中餘中間白黒/圍繞之十八籌成都計)畢耀仍傳舊小詩(洙曰畢耀善爲/小詩見玉臺集)¶
玉&KR0560;他年無限𥬇(薛曰右按道藏成都/地神踴岀扶一玉&KR0560;)白楊今日幾人悲¶
(洙曰陶潜挽歌云蔓草何茫茫白楊亦蕭/蕭○趙曰言幾人爲之悲特有我而巳)¶
鄭公粉繪隨長夜曹霸丹靑巳白頭天下何曽有山¶
水人間不解重驊騮(洙曰髙士滎陽鄭䖍善𦘕山水曹覇魏/曹髦之後善𦘕馬〇趙曰言無人珍重)¶
(而藏其/𦘕也)¶
分門集註杜工部詩卷第二十二¶
<pb:KR4c0018_SBCK_022-34b>¶
<pb:KR4c0018_SBCK_022-34b>¶
# SB1_0642-200.png
