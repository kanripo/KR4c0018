# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:36.220492
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 11
#+PROPERTY: FILE SB04n0159-011分門集註杜工部詩-卷第十一.
<pb:KR4c0018_SBCK_011-1a>¶
分門集註杜工部詩卷第十一¶
　紀行　古詩四十首¶
　　　北征(洙曰後漢班彪更始時避地凉州發長安作北/征賦○鮑曰至德二年公自賊竄歸鳯翔謁肅)¶
(宗授左拾遺時公家在鄜州所在宼多彌年囏窶孺/弱至餓死者有墨制許自省視八月之吉公始北征)¶
(徒歩至三川迎妻子故有是詩○&KR0171;曰此征詩/識君臣之大體忠義之氣與秋色争髙可貴也)¶
皇帝二載秋閏八月初吉杜子將北征蒼忙問家室¶
(&KR0171;曰胡混自金陵歸永安蒼忙下馬問里人日家室何在○趙曰/皇帝言肅宗也二載言至德二載也自鳯翔歸鄜州此之謂北征)¶
(也蒼忙荒/寂之皃)維時遭艱虞朝野少暇日顧慙恩私被詔¶
許歸蓬蓽(洙曰時房琯得罪甫上言琯罪細不冝免帝怒詔三/司推問甫謝因稱琯宰相子少自樹立有大臣躰帝)¶
(不省録詔放甫歸鄜省家○修可曰/傅長虞詩歸身蓬蓽廬樂道以忘飢)拜(洙曰一/作奉)辭詣闕下(洙曰/一云)¶
(閣/門)怵惕乆未出雖乏諌諍姿恐君有遺失(炎曰言諌免/琯〇趙曰甫)¶
<pb:KR4c0018_SBCK_011-1b>¶
(不忍輕去其君恐君又/有過舉而欲諌諍之)君誠中興主經緯固宻勿東胡反¶
未巳臣甫憤所切(洙曰東胡禄山也憤其亂也〇趙曰指言/安慶緒也至德二載正月乙夘安慶緒已)¶
(殺其父禄山/而襲僞位矣)揮涕戀行在(炎曰天子行幸/所在曰行在)道途猶恍愡(魯/曰)¶
(言心/憂也)乾坤含瘡痍憂虞何時畢靡靡踰阡陌人煙眇¶
蕭瑟(洙曰靡靡猶遲遲也詩行邁靡/靡蕭瑟言人皆避亂無留居也)所遇多被傷呻吟更¶
流血回首鳯翔縣旌旗晚明㓕(洙曰時肅/宗在鳳翔)前登寒山重¶
屢得飲馬窟(洙曰古樂府有/飲馬寒山窟行)邠郊入地底涇水中蕩潏¶
(鄭曰潏以侓切○洙曰邠州古𡺳國昔公劉據豳其/地開元十三年改豳州爲邠周禮雍州川曰涇汭)猛虎立我¶
前蒼崖吼時裂菊垂今秋花石載(洙曰一/作帶)古車轍青雲¶
動髙興幽事亦可悅山果多鎻細羅生雜橡栗(鄭曰/橡徐)¶
(兩切櫟/實也)或紅如丹砂或黒如㸃&KR0238;(曾曰五白若截肪黄如/蒸栗赤&KR0002;丹砂黑如㸃)¶
<pb:KR4c0018_SBCK_011-2a>¶
(漆文齊有醜女𩯭/若飛蓬膚如㸃漆)雨露之所濡甘苦齊結實(洙曰言山中/草木皆遂其)¶
(生而人不遑寧止○修可曰放/莊子日月之所照霜露之所墜)&KR0225;思桃源内益歎身丗拙¶
(洙曰桃源秦/俗避亂之所)坡陀望鄜畤(鄭曰上芳無切下諸市切○洙曰鄜/畤漢武郊祀之所春秋時白狄之地)¶
(○修可曰前漢郊祀志秦文公黄蛇自天而下屬地其口止於鄜/&KR0283;文公問史敦敦曰此上帝之徵君祠之於是作鄜畤用三性郊)¶
(祀白帝焉以此考之鄜畤/乃文公所作非漢武也)谷巖互出没(竦曰互遞/互隱見也)我行巳¶
水濵我僕猶木末(洙曰木末/言猶逺也)鴟鳥(洙曰一/作梟)鳴黃桑野䑕¶
拱亂穴夜&KR0055;經戰(洙曰一/作中)場寒月照白骨(&KR0171;曰李隱塞/上行云寒月)¶
(上征壘沙與骨共白胡/馬中夜嘶斷腸穹廬客)潼𨵿百萬師往者散何卒遂令半¶
秦民殘害爲異物(洙曰翰以兵二十萬守潼𨵿及其敗也火/抜歸仁曰公以二十萬一日覆敗持是安)¶
(歸遂執以降賊也○魏文帝與吴質書云元瑜長逝化爲/異物吴質與太子賤亦云陳阮徐生而今各逝以爲異物)況我¶
墮胡塵及歸盡華髮(洙曰甫先䧟賊而亡歸○趙曰言盡/華髪則其存者於離亂之乆見其盡)¶
<pb:KR4c0018_SBCK_011-2b>¶
(老/也)經年至茅屋妻子衣百結(蔡曰董先/生衣百結)慟哭松聲逈¶
悲泉共幽咽平生所驕兒顔色白勝雪見耶背靣啼¶
垢膩脚不襪(&KR0171;曰徐貴妃㓜時隱於庶人家滿身垢膩短衣/脚無襪齊皇后見而竒其相以萬金易而育之)¶
(○修可曰沈佺期被/彈詩云窮困多垢膩)牀頭兩小女補綻纔過𦞃海圖坼¶
波濤舊繡移曲折天吴(魯曰天吴水神也○修可曰木玄虚/海賦天吴乍見而髣髴山海經云朝)¶
(陽之谷有神曰天吴是爲水伯虎/身人靣八手八足八尾青黄也)及紫鳯(修可曰山海經云/丹穴山有鸑鷟鳳)¶
(之屬也如鳳五色而多紫○趙曰天/吴海圖所𦘕之物紫鳯所繡之物也)顚倒在短(洙曰一/作衽)褐(修/可)¶
(曰當作裋音竪盖傳冩之誤也張衡應間曰士有解裋褐而襲黼/黻方言曰關西謂䄡䄖短者爲裋褐前漢貢禹裋褐不完師古裋)¶
(謂童竪所着之&KR0237;&KR0260;毛布也〇定功曰淮/南子載寗戚飯牛歌曰䄈&KR0260;短衣適上骭)老夫情懷惡嘔泄¶
卧數日(洙曰一作數日卧嘔泄〇&KR0171;曰邵平不喜聞是非/名利事輔聞即甚惡數日嘔泄古詩是非𣷹嘔泄)郍¶
無(洙曰一/作能)囊中帛救汝寒凛慄粉黛亦解苞衾稠稍羅¶
<pb:KR4c0018_SBCK_011-3a>¶
列瘦妻靣復光癡女頭自櫛學母無不爲暁粧隨手¶
抺移時施朱鈆狼藉𦘕眉闊(洙曰宋玉登徒子好色賦臣/東家之子著粉則太白施朱)¶
(則太/赤)生還對童稚(&KR0171;曰郭攸吾幸生還故郷/善對㓜稚雖死心亦足矣)似欲忘飢渇¶
問事競挽𩯭(&KR0171;曰林喆自回中還郷兒童軰皆問事争挽鬚/𩯭〇定功曰曹子建時謝安挽其鬚曰使君於)¶
(此不/凡)誰能即嗔喝飜思在賊愁甘受雜亂聒新婦且¶
慰意生理焉得&KR0003;至尊尚蒙塵(洙曰僖二十四年傳臧/文仲對曰天子蒙塵于)¶
(外敢不奔/問官守)幾日休練卒仰看天色改旁覺妖氣(洙曰一/作氛)豁¶
(&KR0171;曰張子房曰幾日/妖氣開豁天宇明靜)隂風西北來慘澹隨回鶻(洙曰一作/胡紇唐書)¶
(回鶻列傳云回紇其先匈奴也元魏時號髙車部或曰敕勒訛爲/臧勒臣於突厥至隋丗韋紇復叛去自稱囬紇回鶻言勇&KR0743;猶鶻)¶
(然)其王願助順其俗喜馳突(&KR0171;曰張騫曰西羗/人俗喜馳馬闘射)送兵五¶
千人(洙曰時回紇以/兵五千助順)驅馬一萬匹此輩少爲貴四方服¶
<pb:KR4c0018_SBCK_011-3b>¶
勇決所用皆鷹騰破敵過(洙曰一/作如)箭疾(洙曰回紇至隋/曰韋紇其人驍)¶
(僵初無首長逐水草/轉徙善&KR0016;射喜盗鈔)聖人頗虚佇時議氣欲奪(趙曰言/主上雖)¶
(虚心以待其破賊然時議恐/畢竟爲害所以氣欲奪也)伊洛指掌収西京不足拔官¶
軍請&KR0055;入蓄銳伺俱發(趙曰此正時議以爲國家有恢復/中原之理官軍深入自足破賊不)¶
(必專用回/紇兵也)此舉開靑徐旋瞻略恒碣昊天積霜露正氣¶
有肅殺禍轉亡胡歳勢成擒胡月(洙曰隋長孫晟傳曰臣/夜望磧北有赤氣長百)¶
(餘里如雨下垂按兵書名/洒血欲㓕匈奴冝在今日)胡命其能乆(洙曰史思明傳優/相謂曰胡命盡矣)皇¶
綱未冝絶憶昨狼狽初(定功曰酉陽雜爼云狼狽是兩物前/足絶短每行常駕兩狼失則不能動)¶
(故丗言乖者爲狼狽○鄭曰狽/愽盖切狼相&KR0018;而行曰狼狽)事與古先別姦臣競葅醢¶
(鄭曰葅臻魚切〇洙曰禄/山長反亦國忠媒蝎之)同惡隨蕩折不聞夏殷衰中自¶
誅襃妲(鄭曰妲當葛反○洙曰褒姒妲己也此言誅楊貴妃也/○鮑曰魏㤗云唐人詠馬嵬之事尚矣丗所稱者劉白)¶
<pb:KR4c0018_SBCK_011-4a>¶
(劉禹錫曰官軍誅佞幸天子捨夭&KR0078;白樂天曰六軍不發無柰何/宛轉蛾眉馬前死此乃歌詠禄山而明皇不得巳誅貴妃也豈特)¶
(不曉文體盖亦失事君之礼老杜則不然北征詩曰憶昔狼狽初/事與古先别姦臣竟葅&KR0701;同惡随蕩析不聞夏啇衰中自誅襃妲)¶
(乃明皇鉴夏商之敗畏天悔/禍賜妃子死官軍何與焉)周漢獲再興宣光果明哲(魯/曰)¶
(周宣王漢/光武也)桓桓陳將軍(洙曰陳將軍玄禮也/首謀誅貴妃國忠者)仗龯奮忠烈¶
(&KR0171;曰汲黯仗鉞/宣風奮於忠烈)微爾人盡非于今國猶活(定功曰孫楚爲/石仲容與孫皓)¶
(書曰愛民恬國道家所尚又齊髙席手敕/王廣之子珍國云卿愛人活國甚副吾意)凄凉大同殿寂寞¶
白獸闥(洙曰大同白獸皆/禁中宫殿名也)都人望翠華(洙曰司馬相如/曰建翠華之旗)佳¶
氣向金闕(蒼舒曰右按神異經東北大荒中有金闕髙百丈上/有明月珠俓三丈光照千里中有金階西北入兩闕)¶
(中名/天門)園陵(洙曰園陵天/子所葬之地)固有神掃洒數不缺煌煌太宗¶
業樹立甚宏逹¶
　　　徒歩歸行(彦輔曰贈李特進自鳯/翔赴許州途經邠州作)¶
<pb:KR4c0018_SBCK_011-4b>¶
明公壯年值時危經濟實藉英雄姿(洙曰天下英雄惟/操與使君○趙曰)¶
(晉石苞遷司馬景帝中護軍而宣帝聞苞好色薄/行以責景帝景帝荅曰雖細行不足而有經國才)國之社稷今¶
&KR0002;是武定禍亂非公誰(趙曰魏賀拔&KR0100;稱字文㤗曰/宇文公文足經國武能定乱)鳯¶
翔千官且飽飰(洙曰言公私窘迫且/飽而巴未能輕肥)衣馬不復能輕肥¶
(曽曰語乗肥馬衣輕裘/與朋友共敝之而無憾)青&KR0129;朝士最困者白頭拾遺徒¶
步歸(洙曰甫謁上於鳯翔受左拾遺/○曽曰史白頭如新傾蓋如故)人生交契無老少論¶
交何必先同調(洙曰一作論心誰謂/古今殊異代可同調)妻子山中哭向天¶
須公櫪上追風驃(洙曰梁邵陵王啓連翩絶景凌&KR0002;追風○/修可曰崔豹古今注始皇七馬一曰追風)¶
(廣韻曰馬黄白色曰驃○師曰追風驃言李公有/驃&KR0016;疾可追風逐電甫欲就之一借櫪馬槽也)¶
　　　彭衙行(彦輔曰左傳文二年晉侯及秦師戰于彭衙/注遏江縣西北有彭城〇魯曰馮翊郡合陽)¶
(縣西有/彭衙城)¶
<pb:KR4c0018_SBCK_011-5a>¶
憶昔避賊初北走經險艱夜深彭衙道月照白水山¶
盡室乆徒歩逢人多厚顔(洙曰書五子之歌顔厚忸怩詩/云顔之厚矣羞愧之情見於靣)¶
(貌如靣皮厚然故/以顔厚爲色愧)參差谷鳥吟(洙曰一/作鳴)不見遊子還(師/曰)¶
(前年秋七月避賊次年/春尚不得還故有此句)癡女飢咬我啼畏猛虎聞懷中掩¶
其口(&KR0171;曰王莽五歳語&KR0057;乖父/聞之急掩其口抱於懷中)反側聲愈嗔小兒強解¶
事(鄭曰強/巨兩切)故索苦李餐(&KR0171;曰時賊方収録衣&KR0227;汚以僞命/而避難者方銷晦声跡故託言女)¶
(啼而恐虎狼聞也/虎狼喻盗賊矣)一旬半雷雨泥濘相攀牽(鄭曰濘/乃定切)旣¶
無禦雨(洙曰一/云禦濕)備徑滑衣又寒有時經(洙曰一/作最)契闊¶
竟日數里間野果充糇糧(洙曰擊鼓死生契闊契闊/勤苦也公劉廼褁糇糧)卑¶
枝成屋椽早行石上水暮𪧐天邊煙少留同家窪(鄭/曰)¶
(烏𤓰/切)欲出蘆子𨵿故人有孫宰髙義薄曽雲(洙曰陸/士衡文)¶
<pb:KR4c0018_SBCK_011-5b>¶
(髙義薄雲天同家窪廬子関皆地名也故人故/舊之人也高義言其恩義高逺皆&KR0003;孫宰也)延客已曛黒¶
(洙曰曛黒薄暮也謝靈運詩/夜聽極星䦨朝遊窮曛黑)張燈啓重門煖湯濯我足剪¶
紙招我䰟(洙曰宋玉爲/屈原招䰟)從此出妻孥相視涕䦨干(洙曰/言淚)¶
(之墮闌干衆多皃〇趙曰談藪王元景使梁劉孝綽送之泣/下元景無淚謝曰卿勿怪我别後䦨干䦨干淚不斷之貌)衆¶
雛爛熳睡(師曰衆雛指甫/諸子昆兄也)喚起霑盤餐(彦輔曰僖公二十/二年晉公子重耳)¶
(過曹曹大夫僖&KR0018;覊饋盤飡寘璧焉公子受食返璧○趙曰爛/熳言睡之熟也盧仝亦云鶯花爛熳君不來皆其多而熟也)誓¶
將與夫子永結爲弟昆遂空所坐堂安居奉我歡(師/曰)¶
(惟孫宰尚義以所坐之堂而館我况復以盤餐禮之加/恤故甫誓與之結爲兄弟示其親愛之誠不相忘也)誰肯艱¶
難際豁達露心肝別來歳月周胡羯仍構患(鄭曰胡/官切)何¶
當有翅翎飛去墮爾前(趙曰胡羯之患盖指言安慶緒盖/安緒於正月弑父而襲僞位也公)¶
(旣䧟賊而脫身達行在故/&KR0009;此詩感其恩懷其人矣)¶
<pb:KR4c0018_SBCK_011-6a>¶
　　　發秦州(洙曰乾元二年自秦州/赴同谷縣紀行十二首)¶
我衰更&KR0568;拙(鄭曰&KR0568;/魯旱切)生事不自謀無食問樂土(洙曰詩/適彼樂)¶
(土○修可曰莊子云吾無糧我無食〇師/曰同谷在京之南不經殘破故云樂土)無衣思南州(洙曰/雪賦)¶
(祼壌重繒注不衣國也謝靈運詩南州實炎德桂樹陵/寒山○趙曰楚辭嘉南州之炎德南州氣暖故思南州)漢源十¶
月交(鮑曰唐志漢源属同谷郡大槩美同谷風土/多暄利於貧士非九月十月之交去秦也)天氣如凉¶
秋草木未黄落(洙曰月令文○&KR0171;曰長沙十月草木尚/未黄落加之蒸濕北人甚不冝風土)况¶
聞山水(洙曰一/作東)幽栗亭名更佳(洙曰今成/州栗亭縣)下有良田¶
疇充腸多薯蕷(鄭曰上常恕下常怒切○洙曰永和&KR0004;有採/藥於衡山者道迷糧盡過息岩下見一老公)¶
(四五年少對執書告之以飢與之公物如薯蕷後不復飢○田曰/陶隱居云薯蕷處處有之掘取食之以充糧圖經云胡閩中出一)¶
(種根如芋而枝紫色煎煑食之俱美彼上人呼曰藷音殊山海經/云景山北望沙澤多藷藇音与署蕷同郭璞云根似芋可食江南)¶
(人呼藷爲儲語有輕重耳其實一/種南北之産不同故其形𩔖差别)崖&KR0097;亦易求(&KR0171;曰崖&KR0097;乃/櫻桃也陸機)¶
<pb:KR4c0018_SBCK_011-6b>¶
(崖&KR0097;珠满藍王子敬帖云山隂崖&KR0097;珠甘嘉得多尤妙本草載石/&KR0097;陶隱居云即崖&KR0097;也高山嵓石間作之色靑赤味小噞食之心)¶
(煩其蜂黑色似䖟又木&KR0097;呼爲食&KR0097;懸樹枝作之又土&KR0097;於土中/作之凡蜂作&KR0097;皆須人小便以釀諸花乃得和熟狀似作飴須糵)¶
(也掌禹錫云按㝷常&KR0097;亦有木中或土中作者北方地燥多在土/中南方地儑多在木中各隨土地所有而生其&KR0097;一也崖&KR0097;則是)¶
(一蜂如陶所說出南方嵓嶺間生懸崖上蜂大如䖟房著嵓窟以/長竿刺令&KR0097;出承取之多至三四石入藥用勝於凡&KR0097;張華博物)¶
(志云逺方山郡幽僻處出&KR0097;所著巉嵓石室非攀縁所及唯於山/頂藍轝自懸挂下遂得採取洪覺範冷齋夜話載&KR0171;東坡橄㰖詩)¶
(云待得微甘廻齒頰巳輸崖&KR0097;十分甜乃云崖&KR0097;事&KR0017;谷子曰照/夜清螢也百花醴&KR0097;也崖&KR0097;櫻桃也以子羙此詩觀之十月間恐)¶
(無櫻桃則崖&KR0097;/更無異議也)宻竹復冬笋清池可方舟(洙曰西都賦鏡/淸流又方舟並)¶
(騖俛仰極樂○趙曰謝靈運登石門最髙頂詩/宻竹使徑迷方舟並兩船也爾雅大夫方舟)雖傷旅寓逺¶
庶遂平生遊(洙曰傷/一作云)此&KR0022;俯要衝實恐人事稠應接¶
非本性(&KR0171;曰阮嗣宗頗倦人事應接進退非吾本性○趙曰上/子敬過越州見潭壑澄澈清流冩注云山川之羙使人)¶
(應接/不暇)登臨未銷憂(洙曰王仲宣登樓賦登兹/樓以四望&KR0147;假日以銷&KR0104;)谿谷無異石¶
<pb:KR4c0018_SBCK_011-7a>¶
塞田始微収(鄭曰塞/先代切)豈復慰老夫惘然難乆留日色¶
隱孤戍(洙曰惘一作焹謝玄暉詩日隱澗疑空〇/趙曰何遜詩曰團團日隱洲烏啼滿城頭)烏啼满城¶
頭中宵驅車去飲馬寒塘流(洙曰古詩飲/馬長城窟)磊落星月髙¶
(鄭曰磊魯猥切〇趙曰古詩兩頭/纎纎新月生磊磊落落向曙星)蒼忙雲霧浮(修可曰&KR0067;/信詩寂寞)¶
(歳隂窮蒼/茫雲貌同)大哉乾坤内吾道長悠悠(師曰言天地雖寛/而吾道彫喪&KR0002;無)¶
(所容亦終於此而已/矣故曰吾道長悠悠)¶
　　　赤谷¶
天寒霜雪繁(洙曰正月繁霜○趙曰孔/子曰天寒旣至霜雪旣降)遊子有所之(洙/曰)¶
(李陵遊子/暮何之)豈但歳月暮(洙曰古詩涼涼歳云暮又歳月忽巳/晚沈休文飛光忽我道豈止歳云暮)¶
重來未有期(洙曰古詩㑹靣安可/知蘇武相見未有期)晨發赤谷亭險艱方¶
自兹(洙曰任彦昇晨發冨春/渚又云滿險方自知)亂石無改轍(洙曰曹子建中塗/絶無&KR0100;改轍登髙)¶
<pb:KR4c0018_SBCK_011-7b>¶
(岡○趙曰不以亂/石之故而改轍)我車巳載脂(洙曰泉水載脂/載轄還車言邁)山深苦多¶
風(洙曰魏文帝苦哉行/谿谷多風霜露沾衣)落日童稚飢(洙曰苦寒行行行日/已逺人馬同時飢)悄¶
然村墟逈煙火何由追(洙曰曹子建中野何蕭條千里無人/煙○趙曰四望無煙火公詩言童稚)¶
(苦飢而村墟尚逺煙火無所追求以造飯舊注非○師曰按地理/志秦州隴城縣有大隴山亦曰隴首山三秦記之其阪九回上者)¶
(七日乃越上有清水四注下俗歌曰隴頭流水鳴声幽咽遥/見秦川肝腸斷絶甫盖上大隴山故云云謂其阪九回故也)貧¶
病轉零落(洙曰一云飄零曹子建零落/歸山丘謝靈運萬事俱零落)故郷不可思(洙曰/又鬱)¶
(鬱多愁思綿綿多故郷文帝/若哉行還望故郷鬰何壘壘)常恐死道路(洙曰語寕死/於道路乎)永¶
爲髙人嗤(洙曰古詩但爲後丗嗤〇趙曰後漢/光武爲賊所敗謂耿弇曰幾爲虜嗤)¶
　　　鐵堂峽¶
山風吹遊子縹緲乗險絶(鄭曰縹普召切緲弭沼切〇趙/曰文選神仙縹緲○逢彦曰縹)¶
(緲衣裳/飛揚貌)硤形藏堂隍(立之曰山臺如堂皇/峽藏于兩山之間)壁色立積鐵¶
<pb:KR4c0018_SBCK_011-8a>¶
徑磨穹蒼蟠(洙曰魏文帝脩條摩蒼天常道立深谷下無底/髙巖曁蒼穹〇趙曰徑之屈蟠而摩天以言高)¶
(也古歌黄鵠/摩天極髙飛)石與厚地裂脩纎無限竹嵌空太始雪(洙/曰)¶
(限一作垠/空一作孔)威遲哀壑底(洙曰殷仲文哀壑叩虚無○趙曰詩周/道倭遲注云歷逺貌而變用威遲字)¶
徒旅𢡖不恱(洙曰謝靈運徒旅苦奔峭顔延年改服飾徒/旅首路跼險艱又隱閔徒御悲威遲良馬煩)水¶
寒長冰橫(魯曰謝靈運/石横水分流)我馬骨正折(鄭曰旨熱切○洙曰詩/我馬瘏矣荀子折筋絶)¶
(骨)生涯抵弧矢盗賊殊未㓕飄蓬踰三年(趙曰抵者逢/抵之抵抵弧)¶
(矢則遭用兵之時也飄蓬出商君書曰夫飛蓬遇飄風而/行千里乗風之勢也古詩云轉蓬離本根飄飄畏長風)回首¶
肝肺熱(師曰弧矢言盗賊興也自盗賊&KR0060;發以來生涯/抵弃不成家計抵弃也肝肺熱言憂則内熱也)¶
　　　鹽井(彦輔曰蜀都賦/家有鹽泉之井)¶
鹵中草木白(洙曰地舄鹵者生塩○修可曰許愼&KR0003;文曰鹵塩/地也東方謂之斥西方謂之鹵又漢宣帝常困於)¶
(蓮勻鹵中注蓮勺縣有塩池廣十餘里/其郷人名鹵中師古曰今在櫟陽縣)靑者官鹽煙(&KR0171;曰郭/思瑶溪)¶
<pb:KR4c0018_SBCK_011-8b>¶
(詩話作直/者靑塩煙)官作旣有程(洙曰程限也○趙曰陳/琳詩曰官作自有程)煑鹽煙在¶
川(洙曰前漢吴王/東煑海爲塩)汲井歳榾榾(鄭曰古忽切木名○洙曰莊/子天地篇子真見漢隂丈人)¶
(方將爲圃畦鑿隧而入井抱甕而/岀灌榾榾然用力甚多而見功寡)出車日連連(洙曰駢拇篇/又奚連連如)¶
(膠漆&KR0414;糾連結也〇天啓/曰連連言運載不輟也)自公斗三百轉致斛六千(洙曰/轉致)¶
(言貿易也十三百斛/六千言其利相倍什)君子慎止足(修可曰老子知足不辱張/景陽詠史詩逹人知止足)¶
小人苦喧闐我何良嘆嗟物理固自然(洙曰一云亦固/然〇魯曰物有)¶
(利則人爭取之此理/之自然何可嘆嗟乎)¶
　　　寒硤(鄭曰侯夾切○魯曰/寒硤雲門皆秦地名)¶
行邁日悄悄(洙曰詩行邁靡靡又憂心/悄悄〇黄曰逺行曰邁)山谷勢多端雲門¶
轉絶岸積阻霾天寒(鄭曰霾謨皆切○洙曰尔雅釋天風/而雨土爲霾〇趙曰海賦絶岸万丈)¶
寒峽不可度我實(洙曰一/作貧)衣裳單(趙曰&KR0067;信梅詩/真悔著衣單)况¶
<pb:KR4c0018_SBCK_011-9a>¶
當仲冬交(帥曰甫自秦至此巳十一月故云仲冬交甫於詩皆/以年月紀欲後丗有所考其行止也不然何以謂之)¶
(詩史/乎)泝㳂増波瀾野人㝷煙語行子傍水餐此生免¶
荷殳(鄭曰荷何佐切&KR0018;也○洙曰候人詩荷戈與殳〇蘇曰劉/肅退居嵩嶺恬然自樂謂兒姪曰尓輩當勉力耕舂此生)¶
(何望青雲致身儻免荷/戈執殳其幸亦非細)未敢辭路難¶
　　　法鏡寺¶
身危適他州(黄曰身危謂避/關輔之饑也)勉強終勞苦(&KR0171;曰陶侃勉/強仕䆠終亦)¶
(勞心苦力但歸老田/園養此疲&KR1170;可矣)神傷山行深(秦曰山行深謂經九/回坂頗令人傷神)愁破¶
崖寺古(修可曰破除也謂望見法鏡寺/可以駐足忽使人愁悶破除也)嬋姢碧鮮淨(洙曰/吴都)¶
(賦檀栾嬋姢玉&KR0243;碧鮮謂竹○趙曰碧鮮言竹也竹謂之/嬋姢唐孟郊有三嬋姢詩曰竹嬋姢月嬋姢人嬋姢也)蕭摵¶
寒籜聚(鄭曰摵子六切又所隔切到也○洙曰潘安秋興賦庭/樹戢以洒落謝靈運初篁苞緑籜盧子諒摵摵芳葉零)¶
(蘂蘂紛華落射雉賦陳/柯摵以改舊籜撻各切)回回山根水(洙曰山一作石劉/公幹回囘自昏乱)冉冉¶
<pb:KR4c0018_SBCK_011-9b>¶
松上雨&KR0165;雲蒙清晨(洙曰魏都賦窮岫泄雲日月&KR0106;翳顔/延年泄雲巳慢慢夕雨亦淒淒○田)¶
(曰&KR0165;與泄同泄猶出也清晨岀曹子建詩/多使如名都篇雲散還城邑清晨復来還)初日翳復吐(洙曰/陶潜)¶
(景翳翳以將入宋玉賦白日初出曹子/建微隂翳陽景曹顔遠宻雲翳陽景)朱甍半光烱(鄭曰甍謨/耕切烱古)¶
(逈切/光也)戸牖粲可數(鄭曰色/主切)拄䇿忘前期(趙曰沈全期云/紅日照朱甍)¶
出(洙曰一/作髙)蘿巳亭午(洙曰天台賦羲和亭午/〇定功曰廣雅日在竹)冥冥子規叫¶
(洙曰子規一名杜宇蜀人以爲望帝/䰟〇趙曰谷說云望帝化爲子規)微徑不復取(師曰甫欲/小憇此寺)¶
(柰聞子規聲起人思郷况徑陌微窄/難以取就一遊於是前邁故云云)¶
　　　青陽峽¶
塞外苦厭山南行道彌惡(師曰天下山惟南最多甫自/秦適同谷是自北之南也)岡¶
巒相經亘(洙曰盧子諒/岡峦挺茂樹)雲水氣參錯(洙曰謝靈運詩遡流/觸驚急臨坼阻參錯)¶
林逈硤角來天窄(洙曰一/作穿)壁靣削(鄭曰窄/側格切)磎西五里¶
<pb:KR4c0018_SBCK_011-10a>¶
石(鄭曰磎苦奚/反今作溪)奮怒向我落仰看日車側(蘇曰後漢李/尤九曲歌安)¶
(得力士/翻日車)俯恐坤軸弱(蘇曰張化曰日車轉側羲和無功○趙/曰淮南子注曰乗車駕以六龍坤軸即)¶
(地軸也此言落石之聲𫝑以其聲震天而日/車爲之側其𫝑可以壓地而坤軸爲之弱也)魑魅嘯有風(鄭/曰)¶
(上丑知下明祕切〇洙曰天台賦始經魑魅之塗鮑明逺蕪城賦/水魅山&KR0017;野䑕城狐風嘷雨嘯昏見晨趨○蘇曰何遜詩云林間)¶
(夕風生隔水魑魅嘯工部言乱/丗無正人使魑魅向風而嘯)霜霰浩漠漠昨憶踰龍坂¶
(洙曰四愁詩欲往從之隴坂長〇趙曰漢書天水郡注有/大坂名曰龍坂○偶曰秦州記曰隴坂九曲不知髙幾里)髙秋¶
視吴岳(㤗伯曰周礼雍州其鎮曰嶽山注云吴岳也漢志吳山/在汧縣西○彭曰國語謂之西吳秦都咸陽以爲西岳)¶
東𥬇蓮花卑(見蓮峯望/忽開注)北知崆峒薄(見聊欲𠋣崆/峒注山名也)超¶
然侔壯觀(鄭曰古乱切○洙曰景福殿雖咸池之壯&KR0026;夫何足/以比讎〇趙曰言靑陽峽山超特而起可侔呉岳之)¶
(壯&KR0026;司馬相如曰/此天下之壯&KR0026;也)巳謂殷寥廓(鄭曰殷音隱○洙曰天台賦/太虚寥廓而無閡曹子建大)¶
(谷何/寥廓)突兀猶趂人及兹嘆冥寞(洙曰嘆一作欲○趙曰謂/至其趂人之際歎神造之)¶
<pb:KR4c0018_SBCK_011-10b>¶
(冥寞而不/可測也)¶
　　　龍門鎭¶
細泉兼輕冰沮洳棧道濕(鄭曰上將茹下羊恕切漸濕也/棧士諌切又士限切木道也○)¶
(洙曰魏汾沮洳潤濕之處故爲沮洳漢髙紀/王燒絶棧道師古曰棧即閣也今謂之閣道)不辭辛苦行迫¶
此短景急(洙曰舞鶴賦急景凋年○歐曰/短景急言日短急於奔程也)石門雲(洙曰一/云雪雲)雷¶
隘(洙曰一/作溢)古鎭峯巒集旌竿暮慘澹風水白刃澁(鄭曰色/立切石)¶
(滑/也)胡馬屯成臯(洙曰成臯滎陽之間胡馬回紇也○趙曰成/臯鞏落之地意言安史之兵耳舊以回紇非)¶
(也是時乾元二年之冬回紇未反不可/妄引也〇革曰胡馬指禄山之兵也)防虞此何及(洙曰言巳/後時矣)¶
嗟爾逺戍人山寒夜中泣(洙曰士衡苦哉逺/征人拊心悲如何)¶
　　　石龕¶
熊羆咆我東(鄭曰咆/蒲交切)虎豹號我西(鄭曰號胡刀切○洙曰/魏武帝苦寒行熊羆對)¶
<pb:KR4c0018_SBCK_011-11a>¶
(我蹲虎豹/夾路啼)我後&KR0017;長嘯我前狨又啼(鄭曰狨而中切獸/也山鬼雨嘯見前)¶
(○&KR0171;曰楊大年云狨之形似鼠而大尾長作金色生川峽深山中/人以藥失射殺之取其尾爲卧褥鞍&KR0013;坐氊之用狨甚愛惜其尾)¶
(旣中毒即嚙断其尾以擲之惡其爲身害也蓋輕捷善縁木猨狖/之𩔖○趙曰回我乃公之新格劉琨扶風歌止曰鹿遊我前候戲)¶
(我側兩/句而巳)天寒昏無日山逺道路迷(洙曰登高賦白日忽/其將匿天慘慘而無)¶
(色恨賦白日西匿岱雲寡色○蘇曰梁諤入黔/中山逺林茂鳥道欹危煙霧&KR0115;暗咫尺路迷)驅車石龕下¶
仲冬見虹霓(洙曰月令孟冬之月虹藏不見○蘇曰惠帝時/仲冬虹霓晝見三日國政頽圯節令不時諸矦)¶
(弄權○趙曰虹見非時怪所見也○師曰虹隂氣也孟冬/之月虹不見今見於仲冬謂隂勝於陽有臣侵君之象)伐竹¶
(洙曰一/作木)者誰子悲謌上(洙曰一/作抱)雲梯(趙曰雲梯字起於墨/子曰公輸班爲雲梯)¶
爲官采羙箭五歳供梁齊(趙曰&KR0933;使爾雅東南之美者有/㑹稽之竹箭也梁謂汴州齊謂)¶
(今之山東皆安史之兵所/在也故采箭以供官用矣)苦云直簳盡(鄭曰簳口旱/切亦作笴)無(洙/曰)¶
(一作/應)以充提携(洙曰仲冬之月日短至則言伐木取竹箭堅/成極時〇蘇曰郭璞秋日携杞菊親與大鮑)¶
<pb:KR4c0018_SBCK_011-11b>¶
(曰貧者無以獻聊不/空手充提携故也)柰何漁陽&KR0016;(鄭曰竒/&KR0009;切)颯颯驚蒸&KR0058;¶
(洙曰禄山之亂皆漁陽之士○趙曰魚陽&KR0016;指言安慶緒之兵也/○師曰禄山反長驅䧟兩京天下震駭故云颯颯如風之疾也)¶
　　　積草嶺¶
連峯積長隂(詠曰謂草/木隂翳也)白日遞隱見(鄭曰遞待禮切更/也見形甸切○詠)¶
(曰言日光映射/一有一無也)颼颼林響交(鄭曰颼/踈鳩切)慘慘石變狀山分¶
積草嶺路異明水縣(&KR0171;曰劉安微時/爲明水縣吏)旅泊吾道窮(洙曰/希聲)¶
(曰仲尼曰吾道窮矣/王弼曰仲尼旅人)衰年歳時倦卜居尚百里休駕投¶
諸彦(洙曰江淹金閨諸彦〇&KR0171;曰李尤休駕沐浴投諸英彦〇/趙曰屈原有卜居篇諸彦出謝靈運擬鄴中詩序有云二)¶
(三諸彦舊注/所引在後矣)邑有佳主人情如巳㑹靣(趙曰古詩古/稱㑹靣難)來¶
書語絶妙(洙曰王粲云○&KR0171;曰沈約得來書詞語/絶妙筆墨道勁無一糝塵埃氣昧可愛)逺客驚¶
深春食蕨不願餘茅茨眼中見(洙曰謝靈運想見山阿人/薛蘿若在眼陸士衡髣髴)¶
<pb:KR4c0018_SBCK_011-12a>¶
(眼中人趙曰左太冲詠史詩飲河期滿腹/貴足不願餘魏文帝詩曰眼中無故人)¶
　　　&KR0378;功山¶
朝行靑&KR0378;上暮行青&KR0378;中&KR0378;濘非一時(鄭曰寧/乃定反)版築¶
勞人功不畏道路(鄭曰一/作途)永反將(洙曰一云乃/將一云及此)汨没同(趙/曰)¶
(公言反同版築之人/同汨没於泥中也)白馬爲鐵驪(洙曰馬靑/色曰驪)小兒成老翁¶
哀猿(鄭曰一/作猱)透却墜死鹿力所竆(趙曰詩野有死鹿故/用之鹿之所以死以)¶
(力窮於泥/中走困也)&KR0009;語北來人後來莫怱怱¶
　　　發同谷縣(鄭曰同州縣名〇師曰乾元二年甫寓同/谷屬饑飲又入蜀此詩以下皆㳂道起行)¶
賢有不黔突聖有不暖席(洙曰文子曰墨子無/黔突孔子無暖席)况我飢¶
愚人焉能尚安宅(洙曰聖賢尚不免/此吾豈能安宅乎)始來兹山中休駕¶
喜(洙曰一/作嘉)地僻奈何迫物累一歳四行役(大臨曰詩父曰/嗟呼季行役○)¶
<pb:KR4c0018_SBCK_011-12b>¶
# image missing
(師曰一歳之中凡四行役夏發華州十月離秦州故詩云漢源十/月交十一月至成州故云仲冬見虹霓十二月發同谷故云云)¶
忡忡去絶境(饒曰忡忡/心變貌)杳杳更逺適停𢡖(洙曰一/作&KR0406;)龍潭¶
雲廻首白崖石(洙曰一/作虎崖)臨&KR0302;别數子握手淚再滴(洙/曰)¶
(江淹鐏酒送征/人握手淚如霰)雖舊情深知(洙曰一云交情無舊深○趙曰/公於同谷寓㞐未乆盖多新交)¶
(而惜别之情則/如故舊之深逺)窮老多𢡖戚(夢符曰右按史記翟公爲廷尉/賔客交集後免門可張雀羅後)¶
(復爲廷尉賔客欲至翟公乃/署門曰一貴一賤交情乃見)平生&KR0568;拙意偶值棲遁跡(洙/曰)¶
(謝靈連旣枉隱淪客亦棲肥遁賢/郭景純京華遊俠客山林隱遁棲)去住與願違(趙曰嵆康云/事與願違)¶
仰慙林間翮(洙曰陶潜遲遲出林翮○蘇曰裴寧夫住不能如/願四海干戈未息出門無食仰見飛鳥顧子曰吾)¶
(弗如此物羽翮飲棲岀入自得長嘆乆之○孝祥曰林間/鳥尚得休憇而甫奔赴無定居反有媿於林間之翮乎)¶
　　　木皮嶺¶
首路栗亭西(鄭曰首音狩謂/命車向西行也)尚想鳳凰村(馬曰依悒不/忍去之意)季¶
<pb:KR4c0018_SBCK_011-13a>¶
# image missing
冬携童(洙曰一/作糿)稚辛苦赴蜀門(魯曰即/劒門也)南登木皮嶺¶
艱險不易論汙流被我體(洙曰喻蜀檄流汙相屬○/大觀曰漢史汗流洽背)祁¶
寒爲之暄(洙曰書/冬祁寒)逺岫爭輔佐(洙曰謝玄暉/䆫中列逺岫)千巖自崩¶
奔(洙曰雪賦瞻山則千嵓俱白謝/靈運洲島驟回合圻岸屢崩奔)始知五嶽外别有(洙曰一/作見)¶
他山尊(趙曰此據其最髙而形容之别無它譏意惟五/岳言尊字後漢張旭華山碑云山莫尊於岳)仰干¶
(洙曰一/作看)塞大明(鄭曰塞/悉則切)俯入裂厚坤(師曰自逺岫爭輔佐/以下託意譏禄山不)¶
(知君臣之義岫尚左右輔佐此山之尊千巖爲之崩奔如千官奔/走以趍王事者也别有他山尊喻禄山僣稱帝號大明君道也仰)¶
(干塞大明言禄山自髙大平犯國紀而掩蔽於/君俯入裂厚坤言郡縣之地爲禄山所割據也)再聞虎豹闘¶
(洙曰劉安招隱士虎豹闘&KR0006;熊羆咆○蘇曰徐庶見孔明曰虎/豹再闘必有一傷先生何法格之孔明曰使三分即無闘矣)屢¶
跼風水昏髙有廢閣道(洙曰棧/道也)摧折如短轅(洙曰短/一云断)¶
下有冬青林(洙曰今之楩柟也〇鮑曰木/名經冬不彫今所在多有之)石上走長根西¶
<pb:KR4c0018_SBCK_011-13b>¶
# SB1_0638-097.png
崖特秀發煥&KR0002;靈芝繁潤聚金碧氣(洙曰蜀都賦金/馬馳先而絶影)¶
(碧雞倐忽而擢儀連珠金/碧之嵓必辱鳯舞之使)清無沙土㾗憶觀崑崙圖(洙曰/一作)¶
(墟)日擊玄圃存(洙曰玄圃凉風在崑崙中見淮南子乂&KR0067;肩/吾有從皇太子出玄圃詩〇炎曰莊子目擊)¶
(而道存南史梁簡文/自於玄圃講老莊)對此欲何適黙傷垂老魂(趙曰盖/以崑崙)¶
(之玄圃比木皮嶺也葛仙/翁傳曰崑崙一曰玄圃)¶
　　　白沙渡¶
畏途隨長江(洙曰莊子畏途者十殺一人則父子兄弟/相戒〇蒭曰釋文云險阻道可畏懼者也)渡口¶
下絶岸(趙曰海賦云/絶岸千里)𦍑池上舟楫(鄭曰差初加切○趙曰&KR0980;/緩進之貌起於詩&KR0980;池其)¶
(羽)杳窕入雲漢(朱曰陸士衡遺/響入於雲漢)天寒荒野外日暮中¶
流半(趙曰鶡冠子云中/流失船一壷千金)我馬向北嘶(洙曰古詩胡/馬嘶北風)山猿飲¶
相喚水淸石礧礧(鄭曰魯/水切)沙白灘漫漫(洙曰九歌石磊/磊&KR0006;葛蔓蔓沈)¶
<pb:KR4c0018_SBCK_011-14a>¶
(休文歸海/水漫漫)逈(洙曰一/作倐)然洗愁辛(&KR0171;曰王夷甫得/書洗我愁辛)多病一踈¶
散(蘇曰嚴助遊陸渾山歎曰多病/無&KR0147;來此踈散以釋沈鬱之興)高壁抵嶔崟(洙曰一作岑/鄭曰上去金)¶
(下助針切〇趙曰/選詩南山鬱嶽金)洪濤越凌亂(洙曰曹植泛舟越洪/濤惠連淸波時凌乱)臨風¶
獨回首(蘇曰王筠臨風長想/英猷時復回首東望)&KR0259;轡復三嘆(洙曰王夷甫&KR0099;/然&KR0259;轡古詩一)¶
(彈再三嘆曹子建欲還絶無蹊&KR0259;轡止踟蹰〇朋曰范滂&KR0259;轡慨/然有澄青天下之志〇趙曰左傳置食三歎礼記一唱三歎〇師)¶
(曰甫遭乱離故忘於奔走羈旅是以有范滂澄清之/志柰何時不再見用亦止於再三咨嗟傷不得志也)¶
　　　水㑹渡(魯曰一云/水回渡)¶
山行有常程中夜尚未安(蘇曰宼恂中夜/悲愁不得安寢)微月没巳乆¶
崖傾路何難(洙曰謝靈運崖傾光難留〇蘇曰程煜傾断路人/馬不通如逢泥木去住多難〇趙曰丘希範云崖)¶
(傾嶼/難傍)大江動我前(洙曰謝玄暉詩/大江流日夜)洶&KR0002;溟渤寛(洙曰謝/靈運漲)¶
(無端倪鮑明遠/穿池𩔗冥勃)篙師暗理楫(鄭曰篙始勞切刺船竹〇洙曰/謝靈運理棹遄還期遵渚騖脩)¶
<pb:KR4c0018_SBCK_011-14b>¶
(坰○夢符曰古按左太冲吴都賦槁工檝師選自閩禺/習御長風狎翫靈胥責千里於十隂&KR0147;先期而須&KR0119;)謌𥬇輕¶
波瀾(蘇曰謝眺新城路上詩吴/兒未習水謌𥬇欺波瀾)霜濃木石滑風急(洙曰一/作烈)¶
手足寒入舟巳千憂(洙曰謝靈運/入舟陽巳微)陟巘仍萬盤(洙曰詩/陟則在)¶
(巘○趙曰倣陸士/衡詩仰陟髙山盤)廻眺(洙曰一/作出)積水(洙曰/作石)外(趙曰文子云/積水成海)始¶
知衆星乾逺遊令人瘦衰疾慙加餐(洙曰古詩思君令/人老又努力加飡)¶
(飯謝靈運衰疾當在斯○楊曰曹子建沉憂今已老/又吾得行遠遊逺遊欲何之〇趙曰屈原有逺遊賦)¶
　　　飛仙閣¶
土(洙曰一/作出)門山行窄微徑縁秋豪(洙曰一云徑微上秋豪〇/蘇曰張儀過太行曰微逕)¶
(穿雲仰視縁雲/&KR0002;秋毫蟠折)棧雲闌干峻梯石結構牢(洙曰見新亭/結構罷注)萬¶
壑欹踈林(洙曰一作竹○趙曰/顧㨟之萬壑爭流)積隂帶奔濤寒月外淡¶
泊長風中怒號(洙曰莊子風作/則萬竅怒號)歇鞍在地底始覺所歷¶
<pb:KR4c0018_SBCK_011-15a>¶
高往來雜坐卧人馬同疲勞(&KR0171;曰李陵人疲馬勞一日三/戰〇趙曰句法使苦寒行人)¶
(同馬/時飲)浮生有定分飢飽豈可逃(蘇曰吴律飢飽榮悴人之/定分非所苟欲可得也)¶
歎息謂妻子我何隨汝曹(洙曰馬援傳吾欲使汝曹/聞人過失如聞父母之名)¶
　　　五盤(魯曰謂棧道/盤屈有五重)¶
五盤雖云險山色佳有餘(洙曰陶潛山/氣日夕佳)仰凌棧道細¶
(洙曰道一作閣漢祖/入漢中燒絶棧道)俯映江木踈地僻無網&KR0328;(&KR0171;曰宋王/出遊見山)¶
(鳥自得玉歎曰此中林幽地僻無網&KR0328;彈射冝尔盡其天年/也仲尼所謂時哉時哉宋玉此言微諷盖明屈平之非也)水¶
清反多魚(趙曰揚雄水至清則無/魚公據所見而反用之)好鳥不妄飛(師曰淵明鳥/倦飛而知還)¶
(甫傷奔走曾/好鳥之不若)野人半巢居(洙曰禮運冬居櫓巢王康居皆在/太平時亦有巢居子選巢居知天)¶
(寒〇㤗伯曰搜神/記云巢居知風)喜見淳朴俗(天啓曰莊子/澆淳散朴)坦然心神¶
舒東郊尚格闘(洙曰費誓東郊不開〇&KR0171;曰范曾東郊金革/不息尚思格闘戰壘满目政散民流田畒蕪)¶
<pb:KR4c0018_SBCK_011-15b>¶
(没寧不心痛〇趙曰指言東京之東郊安史之/兵所在公詩屢言之矣格闘出前漢見上注)巨猾何時除(洙/曰)¶
(東京賦巨/猾間亹)故郷有弟妹流落隨丘墟(洙曰曹子建/零落隨丘山)成都¶
萬事好豈&KR0002;歸吾廬(洙曰行客雖云樂不如皁旋歸李白/錦城雖云樂不如早還家陶潜吾亦)¶
(愛吾廬〇十朋曰李白詩錦城/雖云樂不如早還家與此同意)¶
　　　龍門閣¶
淸江下龍門(魯曰按地里志/施州清江縣)絶壁無尺土(趙曰謝靈運云/晨䇿㝷絶壁)¶
長風駕髙(洙曰一/作白)浪(洙曰郭景純吞舟浮海底高/浪駕蓬英趙曰言風駕起之)浩浩自¶
太古(洙曰古詩浩浩隂陽移○趙曰浩浩水貌/音上聲其在水言之如醴泉湧而浩浩)危途中縈盤¶
(洙曰一云/縈盤道)仰望垂線縷滑石欹誰鑿(洙曰謝靈運/苔滑誰能歩)浮梁¶
裊相柱(洙曰西京賦峙遊極於浮柱陸左公形聲飛棟勢超浮/柱〇趙曰滑石自是石之滑浮梁自是梁之浮舊注所)¶
(引雖旁見而/其義非也)目眩隕雜花頭風吹過雨(洙曰一云飛過雨/〇趙曰滑在之欹)¶
<pb:KR4c0018_SBCK_011-16a>¶
(浮梁之裊皆難行之地故目生昡頭生風矣目眩出史心乱目眩/之昏眩如見&KR0258;花之隕落頭風出魏太祖讀陳淋檄草頭風自愈)¶
(頑或生風如過雨之吹/皆言其地險絶而然也)百年不敢料(洙曰潘安仁人生天地間/百年孰能要〇趙曰劉機)¶
(百年興廢長知/吾孰敢料也)一隊那得取飽聞(洙曰一/作知)經瞿塘(洙曰/瞿塘)¶
(峽/名)足見渡大&KR0067;(洙曰大&KR0067;嶺名○趙曰以龍門閣之險峻推/言而比之也瞿塘峽在巫之下大&KR0067;嶺在䖍)¶
(州之/前)終身歷艱險恐懼從此數(師曰瞿塘大庾雖險不若/此閣道爲險之至甫至此)¶
(恐懼&KR0002;屈&KR0074;數險阻/之處當從此爲始也)¶
　　　石櫃閣¶
季冬日已長(唐曰日自至節後旋長宫中以/紅線量日影長至遂添一線)山晚半天赤¶
(何曰謂/反照也)蜀道多草花江間饒竒石(洙曰江淹詩崦山多/靈草海濵饒竒石)石¶
櫃曾波上臨虚蕩髙壁(夢符曰右按郭璞江賦迅雖臨/虚以騁巧孤玃登危而雍容)清¶
暉回群鷗(洙曰謝靈運詩/山水含清暉)暝色帶逺客(洙曰謝靈運/林壑歛暝色)羇¶
<pb:KR4c0018_SBCK_011-16b>¶
栖&KR0018;幽意感歎向絶跡信甘孱懦嬰(鄭曰上鋤山下/奴卧切弱也)不¶
獨凍餒迫優遊謝康樂(洙曰晉謝玄暉也○修可曰謝玄/暉封康樂公孫靈運襲其封與何)¶
(長瑜等以文章賞㑹共爲山澤之遊詩家稱康樂乃靈運非玄暉/也以南史考之謝宻傳云謝渾爲韻語奬&KR0134;靈運等曰康樂誕通)¶
(度實有名家韻王籍傳云籍爲詩慕謝靈運至其合也殆無媿色/時人咸謂康樂之有籍如仲尼之有丘明武陵昭王華傳云曅與)¶
(諸王共作短句詩斈謝靈運躰髙帝曰康樂放蕩作躰不辨有首/尾安仁士衡深可宗尚簡文與湘東王書云時有傚謝康樂裴鴻)¶
(臚文者抑亦感焉何者謝客吐言天拔出於自然時有不拘是/其糟粕亦謂靈運也因是詩注以康樂爲謝玄故詳辨之云)放¶
浪陶彭澤(洙曰陶潜/彭澤令)吾衰未自由謝爾性有適(洙曰有/一作所)¶
(○師古曰謝陶軰優游放浪無所繫滯今甫/未能自由止於二子適性之樂頗有感焉)¶
　　　桔柏渡(鄭曰桔/居屑切)¶
靑冥寒江渡(趙曰楚辭據靑冥而攄/虹靑靑冥冥髙逺之貌)駕竹爲長橋竿濕煙¶
漠漠(洙曰一云竹竿濕漠漠/謝玄暉生煙紛漠漠)江水風蕭蕭(洙曰水一作永風/蕭蕭&KR0006;易水寒)¶
<pb:KR4c0018_SBCK_011-17a>¶
<pb:KR4c0018_SBCK_011-18a>¶
<pb:KR4c0018_SBCK_011-19a>¶
霸王(鄭曰霸王/于况切)并吞與割據(洙曰李特送流人至劒門箕/踞四顧太息曰劉禪有此形)¶
(勢而束手於人/乎遂潜謀割據)極力不相讓(趙曰遂使英雄者見覇王特在/髙視之間可以爲之於是或并)¶
(或吞或割據皆極/力爲之而不少譲)吾將罪真宰(洙曰見前注〇趙曰莊子若/有真宰存焉而不得其朕)¶
意與鏟疊嶂(鄭曰鏟楚産切〇洙曰海賦鏟臨崖之阜逹〇/蘇曰𡊮盎曰諸公欲鏟連疊嶂而造物復如何)¶
(○趙曰韻書/云平鐵也)恐此復偶然臨風黙惆悵(洙曰成都自前漢/公孫述後漢劉備)¶
(晉李雄王建孟知祥之屬皆因中原多事恃險割據也○趙曰末/四句則公之忠憤之辭矣〇師曰恐當肅宗中原未平之日偶復)¶
(爲割據之禍者是以臨風惆/悵而爲國家黙爲之慮也)¶
　　　鹿頭山(彦輔曰按地理志漢/州德陽縣有鹿頭山)¶
鹿頭何亭亭是日慰飢渴(趙曰西都賦之言宫室曰狀迢/迢以亭亭陸士衡詩願保金石)¶
(軀慰妾/常飢渇)連山西南斷俯見千里豁(洙曰自秦入蜀山嶺重/複極爲險阻及下鹿頭)¶
(関東望成都沃野千里䓗/&KR0625;之氣乃若煙霞靄然)遊子岀京華劒門不可越(洙曰/京華)¶
<pb:KR4c0018_SBCK_011-19b>¶
(一云咸京○蒼舒曰古按文選張孟陽劒閣銘曰惟蜀之門作固/作鎮是曰劒閣壁立萬仞酈元水經注曰劒戍北去大劒三十里)¶
(連山絶險飛閣相連故謂之劒閣○田曰鍾㑹平蜀至綿谷語左/挍曰山川懸遠巳盡咫尺劍門不可開越何計入蜀公可籌度)¶
及兹阻險盡始喜原野闊殊方昔三分霸氣曽間發¶
(鄭曰間居莧切○師曰昔魏吴蜀三分天/下劉備據此一方以建霸王之業故云云)天下今一家(洙曰/隋書)¶
(今天下一家○韓曰今肅/宗中興天下巳一家矣)雲端失𩀱闕(洙曰華闕𩀱邈重門/洞開又飛陞躡雲端)¶
(〇夢符曰右按神異䋌曰東南有石井其方百丈上有二石闕俠/東南靣上有蹲熊有榜著闕題曰地户又古樂府仙人篇閶闔正)¶
(嵯峨𩀱闕萬丈餘又公興孫遊天台賦𩀱闕雲竦以夾路瓊臺中/天而懸居朱闕玲瓏於林間玉堂隱映於髙隅顧愷之啓蒙記注)¶
(曰天台山列𩀱闕於青雲中上有瓊樓瑶林醴泉仙物畢具〇趙/曰雲端祖出杖乗樂府曰美人在雲端天路隔無期失𩀱闕天子)¶
(之闕也祖於元聖本紀曰許由欲觀帝意曰帝坐華堂靣𩀱闕君/之榮願得矣公詩言失𩀱闕者以天下旣一家皆爲臣属故所僣)¶
(擬天子之闕/不復見矣)悠然想楊馬繼起名硉兀(鄭曰硉即兀切危/石也○洙曰左太)¶
(冲作蜀都賦江漢炳靈丗載其英欎&KR0002;相如皭&KR0002;君平/王褒暐曄而秀發揚雄含章而挺生揚揚雄馬馬相如)有文(洙/曰)¶
<pb:KR4c0018_SBCK_011-20a>¶
(一作/才)令人傷(師曰揚馬二子皆蜀人有文章皆不𩔰用於/漢甫至此追思二子亦&KR0002;巳之不遭其時也)何¶
處埋爾骨紆餘脂膏地(髙曰紆餘廣逺貌脂/膏地言其肥沃也)𢡖澹豪俠窟¶
(洙曰蜀都賦外&KR0018;銅梁於岩渠内函要害以膏&KR0254;○趙曰成都冨/饒之地故公&KR0204;爲脂膏也豪俠窟見郭璞云京華遊俠窟公変其)¶
(字/尔)杖鉞非老臣宣風豈專達兾公柱石姿論道&KR0022;國¶
活斯人亦何幸公鎭踰歳月(洙曰公謂僕射裴兾公冕也/言裴公爲尹尚有歳月之期)¶
(此斯人之所以幸也此句可以見/杜公&KR0004;來成都非爲嚴武而來也)¶
　　　成都府(修可曰是詩子美寓意深矣淮南子曰西景/垂在樹端謂之桑榆也說曰桑榆之景理無)¶
(逺照今也日薄桑榆而其光翳翳止足照我衣裳則/不能逺照矣以喻明皇以太上皇居西内也初月不)¶
(髙岀衆星尚爭光而喻粛宗即位未乆而史思明之/徒尚在也盖粛宗於天寳之丁酉而子羙乾元庚子)¶
(至成都以其時考之故知其寓意/如此也○鄭曰劎南西路蜀州也)¶
翳翳桑榆日(洙曰歸去來景翳翳以將入東&KR0026;記收之桑榆/江淹曾是迫桑榆歳暮從所東○趙曰桑榆晩)¶
<pb:KR4c0018_SBCK_011-20b>¶
(日/也)照我征衣裳(蘇曰團圎江上月照我征衣裳○趙曰沈/嗣宗詠懷詩曰灼灼西隤/餘光照我衣)我¶
行山川異忽在天一方(蘇曰曹植与陳琳䟽曰昔与子西園/聮鑣遊○語𥬇嚮今忽睽别在天一)¶
(方後㑹邈然莫可得也古詩曰各在天一方甫亦全用又云各在/天一涯觀子美詩固知爲後丗史不虚語矣○劉曰成都偏在西)¶
(故云天/一方)但逢新人民(洙曰曹子建不見𦒿舊老但覩新/少年山川阻逺別從㑹日見長)未&KR0114;¶
見故郷大江東流去(洙曰謝玄暉/大江流日夜)遊子去日長(洙曰短歌/行去日苦)¶
(多)曽城填華屋(鄭曰塡陟刃切定也○洙曰西都賦闐城溢/郭旁流百㕓曹子建生存華髪處○趙曰曾)¶
(城層起之城淮南子云崑崙山上有層城九/重華屋史記平原君傳㰱血於華屋之下)季冬樹木蒼(洙/曰)¶
(西都賦靈草冬榮神木叢生東京賦脩竹冬青蜀都賦寒卉冬馥/髙唐玄木冬榮○趙曰前於發同谷縣題下公自注云乾元二年)¶
(十二月一日自隴右赴劒南紀行而今詩云季冬樹木蒼則至成/都乃是月也元祐中胡資政守蜀作草堂詩碑引云先生至成都)¶
(月日不可考/盖不詳此也)喧然名都㑹吹簫間笙篁(洙曰曹子建名都/多妖汝京洛岀少)¶
(年詩吹笙鼓篂○蒼舒曰右按/漢志云勃碣之間一都㑹也)信美無與適(洙曰王仲宣登/樓賦雖信美而)¶
<pb:KR4c0018_SBCK_011-21a>¶
(非吾士&KR0006;曾/何足以少留)側身望川梁(洙曰四愁詩側身西望涕/沾裳魏文帝欲済河無梁)鳥雀¶
夜各歸中原杳茫茫(趙曰&KR0026;衆鳥識巢而夜歸乃思/其中原故郷之地而不得返)&KR0004;月¶
岀不髙衆星尚爭光(師曰初月喻肅宗&KR0004;即位衆/星喻安史之徒与天子抗衡)自古有¶
覉旅我何苦哀傷(洙曰鮑明逺古來共如此非君獨撫膺長/門赋衆雞鳴而愁子&KR0006;起視月之精光&KR0026;)¶
(衆星之行列&KR0006;畢&KR0295;出於東方九辨云仰明月而/太息歩列星而極明○師曰此乃甫自寛之辭)¶
　　　將適吳楚留別章使君留後兼幕府諸公(得栁/字)¶
我(洙曰一/作南)來入蜀門歳月亦巳乆(洙曰古詩歳/月忽巳晚)豈惟長¶
兒童自覺成老醜(洙曰阮籍詩朝爲美/少年夕暮成醜老)常恐性坦率失¶
身爲杯酒(洙曰古詩失/意杯酒間)近辭痛飲徒折節萬夫(洙曰一/作人)¶
後(洙曰前漢郭觧年長&KR0119;折節爲儉以德報怨○&KR0171;曰邢充胷/&KR0109;恢廓豈折其髙節挫其鋭志從萬夫之後爲叅御之徒欤)¶
(〇趙曰此言䘮失其身特以愛酒而已所以下有折節云/者摧折其節血悔過之義舊注引古詩失意杯酒間非是)昔如¶
<pb:KR4c0018_SBCK_011-21b>¶
縱壑魚(洙曰王子淵頌如/巨魚之縱大壑)今如䘮家狗(洙曰孔子纍纍/然&KR0002;䘮家之狗)旣¶
無遊方戀(洙曰所遊必有方又君子遊必擇方○趙曰礼記所/遊必有方言父母在堂當不逺遊也公巳無父母故)¶
(無此戀矣/舊注非)行止復何有相逢半新故取别随薄厚不¶
意靑草湖(洙曰青草/湖在湖南)扁舟落吾手(&KR0171;曰張翰曰不意吴/江扁舟落吾手中)眷¶
眷章梓州開筵俯髙桞樓前出&KR0016;馬帳下羅賔友健¶
兒簸紅旗此樂幾(洙曰/作或)難朽日車隱崑崙(洙曰莊子/徐無&KR0017;&KR0002;)¶
(乗日/之車)鳥雀噪户牖(蘇曰徐騏養素曠蕩居少室山/鳥雀朝夕噪𪧐戸牗坐隅之間)波濤未¶
足慰三峽徒雷吼(洙曰七發將以八月望与諸矦逺方交遊/兄弟並往&KR0026;儔乎廣陵之曲江又云雷聞)¶
(百里江水逆流海水上潮波湧而滀起混混庉庉声/如雷吼鼓此天下怪異詭&KR0026;也太子能強起觀之乎)所憂盗賊¶
多重見衣&KR0227;走中原消息斷黄屋今安否(洙曰黄屋斥/天子也○趙)¶
(曰吐蕃䧟京師代宗出/符而地逺所未知也)終作適荆蠻(洙曰王仲宣十哀詩西/京亂無象&KR0600;虎方構患)¶
<pb:KR4c0018_SBCK_011-22a>¶
(&KR0162;棄中國去逺身適㓝蛮/荆蠻非我郷何爲乆滯滛)安排用莊叟(洙曰謝靈運居常以/待終處順故安排○)¶
(趙曰莊子安排化/去乃入于寥天一)隨雲拜東皇挂席上南斗(洙曰謝靈運/&KR0045;帆采石華)¶
(挂席拾海月○趙曰屈原九&KR0084;有東皇太一東皇所以言楚春秋/說題云南斗吴地也東皇之廟隨雲而拜之南斗之地排席而上)¶
(之非啇吴/楚而然乎)有使即&KR0009;書無使長回首(&KR0171;曰韓斐送李定/岀上東門握斐手)¶
(曰因風示信慰我&KR0613;仰定/曰有使即&KR0009;書以通安好)¶
　　　早發射洪縣南途中作¶
將老憂貧窶(魯曰詩云終窶/且貧窶賤也)筋力豈能及(趙曰使老者/不以筋力爲)¶
(禮)征途乃(洙曰一/作復)侵星(洙曰鮑明逺侵星赴/早路畢景逐前儔)得使諸病¶
入鄙人寡道氣在困無獨立俶裝逐徒旅(鄭曰俶昌六/切○魯曰顔)¶
(延年詩改服飭徒旅○修可曰張平子思玄賦/占旣吉而無悔&KR0006;簡元辰而淑裝注俶始也)達曙陵險澁¶
(洙曰潘正叔丗故尚/未夷崤函方險澁)寒日岀霧遲清江轉山急(唐曰江/爲山所)¶
<pb:KR4c0018_SBCK_011-22b>¶
(激)僕夫行不進駑馬&KR0002;維縶(鄭曰陟立切○趙/曰詩縶之維之)汀洲稍¶
踈散(何曰岸行/坦夷也)風景開怏悒空慰所尚懷終非曩遊¶
集衰顔偶一破勝事難屢挹茫然阮籍徒更灑楊朱¶
泣(洙曰阮籍常不由徑路而行途窮則哭楊朱泣多歧○師曰/甫遭窮途至於東西南北了無定居安免掦朱之揮淚邪)¶
　　　通泉驛南去通泉縣十五里山水作(魯曰地理/志通泉縣)¶
(在梓州東南北三十里去縣十五里有佳山水/諺號沈家坑甫至此覧眺愛其山水而有是作)¶
溪衣行自濕亭午氣始散(洙曰天台賦羲和/亭午遊氣髙褰)冬温蚊蚋¶
在人逺鳬鴨亂(髙曰行/人少也)登頓生曽隂(洙曰江文通日落/長沙渚曽隂萬里)¶
(生)欹傾岀髙岸驛樓衰栁側縣郭輕煙畔一川何綺¶
麗(洙曰劉公幹綺麗不可忘/〇魯曰所謂沈家坑也)盡日窮壯觀山色逺寂寞江¶
光夕滋漫傷時愧孔父(修可曰孔子嘆鳳/泣麟皆傷時也)去國同王粲¶
<pb:KR4c0018_SBCK_011-23a>¶
(洙曰王粲字仲宣山陽人避地&KR0878;州後爲魏侍中在荆州日甞思/歸因登樓作賦○趙曰王粲漢獻帝西遷西京擾亂乃之荆州依)¶
(劉表其七哀詩西京亂無象&KR0600;虎方遘患復弃中國去逺身適荆/蠻〇師曰昔魏王粲去國來依劉表甫去杜鄠而遊蜀豈不同王)¶
(粲之去/國乎)我生苦飄零所歷有嗟嘆¶
　　　發閬中¶
前有毒蛇後猛虎溪行盡日無村塢(洙曰時盗賊縱横/政役煩重而民不)¶
(安居/也)江風蕭蕭雲拂地山木慘慘天欲雨女病妻憂¶
歸意速(趙曰此言歸梓州也秋花錦石可/玩之物以歸意速不復数之矣)秋花錦石誰復¶
數别家三月一得書避地何時免愁苦(洙曰賢者避地/○趙曰公以九)¶
(月自梓往閬至十/二月而復歸梓)¶
　　　發劉郎浦(鮑曰先主納吴女處也吕温詩云吴蜀成/婚此水潯眞珠歩障幄黄金誰將一女輕)¶
(天下欲換劉郎鼎峙心〇鄭曰在荆州〇/宋曰浦属浹州甫擬下峽過衡陽有此作)¶
<pb:KR4c0018_SBCK_011-23b>¶
挂帆早發劉郎浦疾風颯颯昏亭午(夢符曰右按江陵/圖經劉郎浦左石)¶
(首縣浦或作㐲〇趙曰自公安縣欲往岳州/所經行之處〇孫曰亭高貌謂日正髙也)舟中無日不沙¶
塵岸上空村盡豺虎(洙曰言多盗賊也○趙曰/張孟陽云盗賊如&KR0600;虎)十日北¶
風風未回客行歳晚尤相催白頭厭伴漁人𪧐黄㡌¶
靑鞋歸去來(趙曰雖在江湖厭與漁人爲伴乃欲深藏髙/隱矣〇沈曰黄帽乃籜冠青鞋乃芒鞋也)¶
　　　宿鑿石浦¶
早宿賔從勞仲春江山麗飄風過無時舟檝不敢繫¶
(洙曰飄暴風也〇趙曰莊子曰泛乎/&KR0002;不繫之舟風而不繫則流蕩矣)回塘澹暮色日没衆星¶
嘒缺月殊未生(洙曰缺/殘也)靑燈死分翳(洙曰青言/無光也)窮途¶
多俊異亂丗少恩惠(洙曰以丗亂故恩惠少而窮多俊異也/趙曰俊異之士在窮途則膏澤不下於)¶
(民而亂丗少蒙其恩惠即非是亂/丗少恩惠以致俊異之窮舊注非)鄙夫亦放蕩草草頻卒¶
<pb:KR4c0018_SBCK_011-24a>¶
歳斯文憂患餘聖哲垂&KR0143;繫(洙曰聖人作易與民同憂患/也其言象皆示於&KR0143;繫〇趙)¶
(曰作易者其有憂患乎師曰分翳半晴也青灯言無光也窮途多/俊異言俊異之士多困於窮賤而愚鄙多取冨貴也亂丗少恩惠)¶
(言賦役横出而民不蒙其澤也草草勞皃卒&KR0010;謂終歳勤勤斯文/憂患餘言&KR0143;繫之作在仲尼不遇之日自古文土多因憂患中而)¶
(作文甫是詩之作盡/亦憤懣而有所激耳)¶
　　　早行¶
歌哭俱在曉行邁有期程孤舟似昨日聞見同一聲¶
飛鳥數求食潜魚亦獨驚前王作網&KR0328;設法害生成¶
(洙曰網&KR0328;先王所以養民也而後王反以爲業賦斂所以平民也/而後丗反以害民〇趙曰鳥數岀求食所以自飽魚旣潜而猶驚)¶
(所以求活而小民利之網羅其鳥&KR0328;&KR0449;其魚害物之生成此公/反傷前王之設法也易曰作結繩而爲網&KR0328;以佃以漁舊注非)碧¶
藻非不茂髙帆終日征干戈未揖讓崩迫開其情(洙/曰)¶
(以干戈未寧故崩迫而情僞自開○趙曰開放此情懷扵終日征/行之間○師曰歌者爲商旅哭者爲征夫行邁有期程言陸行有)¶
<pb:KR4c0018_SBCK_011-24b>¶
<pb:KR4c0018_SBCK_011-24b>¶
　　　次空靈岸(鄭曰空靈當作空舲酈元水經湘水縣/有空舲峽十道四畨志云湘水空舲灘)¶
沄沄逆素浪(鄭曰沄/音雲)落落展清眺幸有舟檝遲得盡¶
所歷妙空靈霞石峻楓栝(洙曰一作枯〇鄭/曰古活切木名)隱奔峭(洙/曰)¶
(奔奔流也峭危峭也〇趙曰謝靈運云徒旅苦奔峭李善注/云淮南子曰岸峭者必陀許慎曰陀落也然奔亦落之義)青¶
春猶無私白日亦偏照(洙曰爲山嶺障閡故偏照也○&KR0171;曰/陳嬪妃白日照然亦有遍照之處)¶
可使營吾居終焉託長嘯(師曰逆素浪言遡流也展清眺/言去巴蜀之阻漸入寛平之鄉)¶
(括乃括柏也奔峭奔流峭謂峯峭白日亦偏照言崗峦互爲/日所岀没甫至此喜其景物佳欲託居焉故曰終焉託長嘯)毒¶
瘴未足憂兵戈滿邊徼嚮者留遺恨恥爲達人誚廻¶
㠶覬賞延佳處領其要¶
　　　宿花石戍(鄭曰鄧愼思云在峽州鳳臺子以謂此詩/在潭衡之間作謂在巴峽非也十道志潭)¶
(州湘潭縣北二十里有/錦石區疑花石即錦石)¶
<pb:KR4c0018_SBCK_011-25a>¶
午辭空靈岑夕得花石戍(洙曰空霊在歸州花石戍屬陜/州○鮑曰唐志潭州長沙有花)¶
(石戍舊注云峽州妄也〇夢符曰右按歸州圖經空舲峽東西十/四里在峽州夷陵縣界山經云江水歷峽東逕冝昌縣之挿竈下)¶
(酈道元曰江之左岸絶崖壁立數百丈飛鳥所不能過棲有一火/燼挿在崖間望見長數尺父老傳云昔洪水時人泊舟崖側以餘)¶
(燼揰之至今在焉十道志云歸有空舲峽又有大沱/水沱之崖産花紋石土人採爲硯空靈當作空舲)岸䟽開闢¶
水(洙曰一作山自白狗峽至/空靈山花石皆開闢之峽)木雜今古樹地蒸南風盛春¶
熱西日暮四序本平分氣&KR0049;何回互茫茫天造間理¶
亂豈&KR0106;數繫舟盤藤輪杖䇿古樵路罷人不在村(鄭/曰)¶
(罷音疲〇洙曰罷人言民困於/征役而罷敝不在村不安居也)野圃泉自注柴扉雖蕪没¶
農器尚牢固山東殘逆氣呉楚守王度(洙曰安史之亂/王命之所及者)¶
(吴楚蜀而巳〇夢符曰右按春秋左氏傳史𠋣相誦祈招之詩曰/祈招之愔愔式昭德音思我王度式如玉式如金形民之力而無)¶
(醉飽/之心)誰能扣君門下令減征賦(洙曰憫下情不上達也〇/趙曰山東之河北也安史)¶
<pb:KR4c0018_SBCK_011-25b>¶
(之亂唯吴楚知所尊王命故欲扣君門而爲之減征賦也〇師曰/開闢水言天地開闢已來有此峽水非禹之所鑿也四時多南風)¶
(其地春熱宋玉九辨皇天分平四時兮&KR0060;獨悲此凛然白露旣下/降百草&KR0006;俺離披此梧楸四序平分寒暑自有節何此地之氣候)¶
(差互乎乃知天地造化治亂之理亦無常數也盤藤輪言藤蔓盤/結如車輪罷人言民困於賦役逋竄而不安居也下令咸征賦言)¶
(無人以重斂請於/君薄賦以恤民也)¶
　　　早發¶
有求常百慮斯文亦吾病以兹朋故多窮老驅馳併¶
(趙曰以斯文自任衆所共知而朋/友故舊之多自是驅馳頻併矣)早行篙師怠席挂風不正¶
(洙曰席張席以爲帆/也風不正不順風)昔人戒垂堂(洙曰謂千金之/子坐不垂堂)今則奚¶
奔命(修可曰傳云/一歳七奔命)濤飜黒蛟躍日岀黄霞映(洙曰鮑/明逺騰)¶
(沙欎黄霧飜/浪揚白鷗)煩促瘴豈侵頽𠋣睡未醒(洙曰未一作還/〇鄭曰醒新佞)¶
(切)僕夫問盥櫛暮顔(洙曰一/作未)&KR0804;靑鏡(鄭曰&KR0804;他典切○洙/曰暮衰也&KR0804;媿也言)¶
<pb:KR4c0018_SBCK_011-26a>¶
(暮顔衰醜有/媿於對鏡也)隨意簮葛巾仰慙林花盛側聞夜來宼¶
幸喜囊中淨艱危作逺客干請傷直性(洙曰謂有/求於人也)薇¶
蕨餓首陽(洙曰史記伯夷叔齊不食周粟隱於首/陽山下采薇蕨而食之遂至饑死也)粟馬資¶
歷聘(洙曰六國以粟馬/資儀秦使之歷聘)賤子欲適從疑悮此二柄(洙曰二/柄謂采)¶
(薇及歷聘也○師曰無求則無慮凡有求者不免有憂文所以明/道泥於文者亦吾之病君子以文㑹友以此故多朋友也煩促瘴)¶
(豈侵言迫於煩熱豈不爲瘴毒所傷乎頺𠋣睡未醒爲早行也昔/夷齊不食周粟餓于首陽&KR0171;秦張儀資六國以歷聘此二柄者一)¶
(出一處使人疑悮今甫欲從其一/故云賤子欲適從適音的主也)¶
　　　次晚洲¶
叅錯雲石稠(洙曰叅錯雲石/互相雜然也)坡陁風濤壯(洙曰坡陁泛濫/風浪也○趙曰)¶
(顔延年詩春江壯風濤/〇梅曰坡陁髙大貌)晚洲適知名(梅曰晚洲非素有名/因子美而名彰也)秀¶
色固異&KR0250;(洙曰言其/壯不一也)棹經&KR0183;猿把身在度鳥上(大&KR0026;/曰度)¶
<pb:KR4c0018_SBCK_011-26b>¶
(鳥即鳥飛過○洙曰水張而船所經者髙也○趙曰張所論曰白/猿玄豹藏於檽檻何以知其接埀條於千仞則可謂之垂猿矣梁)¶
(虞騫詩澄/潭冩度鳥)擺浪散怢妨危沙折花當(師曰花當/乃花根也)覉艱暫¶
愉悅羸老反惆悵(洙曰暫愉悅次晚洲/也反惆悵歎行役也)中原未解兵吾¶
得終踈放(洙曰兵未解而得踈放以不見用於丗也○趙曰王/傷時之擾攘吾豈得終踈放而不憂懼且流落乎)¶
　　　入衡州¶
兵革自乆逺興衰看帝王(趙曰兵革不息徒自歳月之乆/興起其衰微自看帝王之舉耳)¶
漢儀甚照耀胡馬何猖狂(洙曰猶漢唐法度未墜胡馬之/亂乃猖狂爾○趙曰光武爲司)¶
(𨽻校尉父老見之曰今日復見漢官儀今言/唐法度未改故以比之胡馬追言安史之亂)老將一失律清¶
邊生戰&KR0163;(洙曰失律失法律/也易曰失律凶)君臣忍瑕垢河岳空金¶
湯(洙曰言避亂出行城池不守也故空金湯左傳曰國君含垢瑜/瑾匿瑕言有所容也金謂金城湯謂湯池故名金湯○趙曰傳)¶
(曰國君含垢言君相&KR0004;含容姦逆不即誅戮故使河/岳之地雖是金城湯池失守而空如之也餘見上)重鎭如割¶
<pb:KR4c0018_SBCK_011-27a>¶
據(洙曰安史亂後天下裂爲藩鎭賦不上供如割據/焉〇趙曰天下節度稍自威重如一方之割據)輕權絕紀¶
綱軍州體不一(洙曰各自/爲政也)寛猛性所將嗟彼苦節士素¶
於圎鑿方(洙曰九辨云圎鑿而方枘&KR0211;吾固知其鉏鋙而難入/○趙曰苦節指崔瓘也按唐史以士行修謹聞大曆)¶
(中爲湖南&KR0026;察使將使寛/㢮不奉法少以禮法繩之)寡妻從爲郡兀者安短墻(趙曰/言寡)¶
(妻平日遭擾自從崔太守爲郡之後如/兀足者之安堵墻之下不復驚動也)凋弊惜&KR0022;本(洙曰惜民/之凋弊也)¶
哀矜存事常(趙曰言不妄刑罰哀矜其/人曾子所謂哀矜而勿喜)旌麾非其任(洙曰言/非其人)¶
(也)府庫實過防(洙曰&KR2719;/貯賞也)恕巳獨在此多憂増内傷偏¶
禆恨酒空卒伍單衣裳(洙曰厚自奉養而不恤軍旅也○趙/曰瓘之修謹旣如上所云然於是委)¶
(以旌麾之任則悉其人防於府庫之費而吝於賜予又/以禆將卒伍衣食之不継則遂以召亂如下文所云也)元惡迷¶
是似聚謀&KR0165;康莊(夢符曰右按爾雅五逹謂之康六逹謂之/莊史記曰開第康莊之衢○趙曰元惡&KR0204;)¶
(臧玠也以兵殺崔瓘&KR2581;據潭州云/聚謀而伐於通衢則公然不顯矣)竟流帳下血大降湖南¶
<pb:KR4c0018_SBCK_011-27b>¶
殃(洙曰代宗時湖南兵馬使臧玠/殺其帥崔瓘主國良因之而反)烈火發中夜髙煙燋上蒼¶
至今分粟帛殺氣吹沅湘(鄭曰沅湘二水名沅/在象郡湘即湘江)福善理¶
顛倒明徴天莽茫(洙曰九&KR0084;令沅湘&KR0211;無波阮籍曠野奔茫/茫○趙曰書曰天道福善禍淫又曰明徵)¶
(定保令以崔帥之謹而&KR0013;禍則福善之/理豈不顚倒明證於天豈不莽茫乎)銷魂避飛鏑累足穿¶
豺狼隱忍枳&KR0068;刺遷延胝研瘡(洙曰言避亂奔走危窘如/穿豺狼間行也心痛悼䘮)¶
(乱如忍&KR0068;刺手/足胝胼而成瘡)逺歸兒侍側猶乳女在旁乆客幸脫免¶
暮年慙激昻(洙曰幸於/免患也)蕭條向水陸汨没隨漁商報主¶
身巳老入朝病見妨悠悠委薄俗鬱鬱回剛腸(洙曰老/而不可)¶
(報王病不可入朝故不免委/身薄俗欎&KR0650;回剛膓而巳)叅錯走洲渚舂容轉林篁(洙/曰)¶
(謝靈運遡流觸驚急臨圻阻參錯〇趙曰礼記善待問者如撞鍾/䟽云春謂擊也以爲声之形容言擊鍾每一舂而爲一容然後尽)¶
(其声也今公借字以言其行之悠/悠如鐘声一舂一容未便盡也)片帆在郴岸(洙曰郴地名/○鄭曰郴丑)¶
<pb:KR4c0018_SBCK_011-28a>¶
(林切桂/陽縣)通郭前衡陽(洙曰衡/州也)華表雲鳥埤(鄭曰賔/弥切)名園¶
花草香旗亭壯邑屋烽櫓蟠城隍(趙曰三代丗表㑹旗亭/下注市樓也立旗於上)¶
(故名旗亭巽賦云抗旗亭之嶢薛烽櫓者設烽燧/於擼也櫓者城上守禦望樓城隍者城下之壕也)中有古刺¶
史(洙曰言其愛民蒞/事如右之刺史)盛才&KR0227;巖廊(趙曰祖岀武帝制曰舜游/巖廊之上文頴注曰殿下)¶
(小屋/也)扶顚待柱石獨坐飛風霜(趙曰言刺史乃柱石之臣/獨坐御史也風霜則御史)¶
(之/任)昨者間瓊樹髙談隨羽觴(洙曰公目言得侍御史如間/瓊樹然陸士衡四坐咸同志)¶
(弱觴不可筭髙談一何綺蔚若朝霞爛注羽觴謂其置鳥羽於觴/以急飲也○余曰晉束晢傳武帝問三日曲水之義晢曰昔周公)¶
(城洛邑因流水以凡酒逸詩云羽觴随波盖言觴輕/如鳥羽之飛也原叔謂鳥羽於觴以急飲恐非也)無論再繾¶
綣巳是安蒼黄劇孟七國畏(洙曰前漢游俠傳劇孟以俠/顕吴楚反時條侯爲太尉乗)¶
(傳東討至河南得劇孟喜曰吴楚㪯大事而不求劇孟/吾知其無能巳天下騷動大將軍得之若爲一敵國云)馬卿四¶
賦良(朱曰司馬相如字長卿有子虚上林/賦哀二丗賦大人賦並載漢史傳)門䦨蘇生在(洙曰/&KR0171;生)¶
<pb:KR4c0018_SBCK_011-28b>¶
(侍御/渙)勇銳白起強問罪冨形勢凱&KR0084;懸否臧(洙曰末/章皆美)¶
(刺史也○趙曰劇白馬卿以比刺史白起以比&KR0171;渙公自注蘇生/侍御涣則渙在崔公潩之幕而其人勇銳故用白起以比其爲將)¶
(公於未章自注云聞崔侍潩乞師于洪府帥巳至𡊮州比/此所謂問罪凱歌者乎冨形𫝑則以兵之形勢精強也)氛埃¶
期必掃蚊蚋焉能當(趙曰氛埃蚊蚋/以比臧玠也)橘(洙曰一/作繘)井舊地¶
宅仙山引舟航(洙曰見橘井尚髙褰注見蓬莱如可到注○/趙曰橘井在郴州神仙傳&KR0171;耽將仙謂其母)¶
(曰以庭前橘葉神使病者以井水服病即愈仙山則指言&KR0171;仙所/仙之山水經所載耽既仙之後乗白馬而返其所鑿井處丗謂馬)¶
(嶺山公謀欲往郴/故云引舟航也)此行厭暑雨厥土聞清涼(洙曰言親刺/史之德而亡)¶
(炎暑○趙曰此指言郴州矣公詩意曰郴州頗涼冷/橘井尚淒清舊注所引却是衡州又無比德之意)諸舅剖符¶
近(洙曰言諸舅皆作郡○趙曰公詩毎以崔/姓爲舅豈剖符爲刺史乃崔侍御潩者乎)開緘書扎光蘋¶
蘩命屢及磊落字百行江揔外家養(洙曰陳書江揔字/揔持七歳而孤依)¶
(于外氏聦敏有至性舅吴平光侯蕭動名重當時多所鍾/愛常謂揔曰尔操行殊異神彩英秀後之知名當岀吾右)謝安¶
<pb:KR4c0018_SBCK_011-29a>¶
乗興長(洙曰謝安寓居㑹稽岀則漁弋山水入則言詠屬文无/處丗意常往臨安山坐石室臨濬谷悠然嘆曰此亦伯)¶
(夷何逺又與孫綽等汎海吟嘯自&KR0002;/放情丘&KR1087;毎遊賞必常以妓女從也)下流匪珠玉擇木羞鸞¶
凰(洙曰下流自言也言巳非珍異然得所託也○趙曰公自謙其/爲人特下流耳非是珠玉之珍也傳曰窮猿投林豈暇擇木公)¶
(之意自謙其不暇擇木非&KR0002;鵉/凰非梧桐不栖故羞鵉凰也)我師嵇叔夜(洙曰恬静寡欲/含垢匿瑕也〇)¶
(趙曰公自言其放/曠&KR0568;散如嵆康)丗賢張子房(洙曰波&KR0122;張&KR0134;〇趙曰/公自有注以美張&KR0134;也)柴荆¶
旣樂土(趙曰言/桞州也)鵬路觀翶翔(洙曰&KR0009;㞐樂土當日&KR0026;刺史爲/朝廷拔用也〇趙曰&KR0026;則所以)¶
(指衡州刺史矣鵬路/莊子云九五里者也)¶
　　　聶耒陽以僕阻水書致酒肉療飢荒江詩得¶
　　　代懐興盡本韻至縣呈聶令陸路去方田驛¶
　　　四十里舟行一日時屬江漲泊于方田(鄭曰耒/陽衡州)¶
(屬/縣)¶
<pb:KR4c0018_SBCK_011-29b>¶
耒陽馳尺素見訪荒江眇義士列女家風流吾賢紹¶
(洙曰尺素書也史刺客傳聶政殺韓相自死其姊罌伏尸&KR0152;極哀/死政之旁晉楚齊衛聞之皆曰非獨政能也乃其姊亦烈女也)¶
昨見狄相孫許公人倫表前期翰林後屈跡縣邑小¶
(洙曰言聶之才冝在翰𫟍而反屈跡縣邑○趙曰蔡伯丗/本前期作前朝其說是豈聶之父或祖甞任翰林之職乎)知我¶
礙湍濤半旬獲浩溔(趙曰溔以沼切大水貌也謝/靈運山居賦吐泉之浩溔)麾下殺¶
元戎湖邊有飛旐(洙曰潭州臧玠殺其帥崔瓘子羙避亂而/往衡州故也飛旐素旐也&KR0067;公上武昌出)¶
(石頭百姓看於岸上歌曰&KR0067;公上武昌翩翩如飛鳥庾公還楊州/白馬引素旐素旐乃&KR0067;㝷亡也○趙曰即臧玠殺衛瓘也舊注所)¶
(引&KR0067;公事非飛旐字所岀/潘安賦飛旐飜以啓路)孤舟増鬱鬱僻路殊悄悄側¶
驚猿猱捷仰羡鸛鶴矯禮過宰肥羊愁當置清醥(洙/曰)¶
(張平子欎&KR0650;不得志詩憂心悄悄蜀都賦猿狖騰希而競捷又置/酒髙堂觴以醥淸曹子建烹羊宰肥牛言聶以肥羊清醰乃見於)¶
(禮也〇鄭曰醥普沼切酒清曰醥○修可曰曹子建七啓云乃有/春醥酒康狄所營揚雄酒賦云其味有冝城醪醲蒼梧醥清酒也)¶
<pb:KR4c0018_SBCK_011-30a>¶
<pb:KR4c0018_SBCK_011-31a>¶
(妙切青匹色揚雄酒賦云蒼梧醥清詩曰旣有肥牡以速諸舅禮/過宰肥羊言聶令待遇之厚也唐蒙通夜郎徵發巴蜀吏卒巴蜀)¶
(大驚上聞之使司馬相如作檄以責唐蒙因喻巴蜀人秦符白起/破趙四十餘萬軍悉坑之甫意謂臧玠之徒不可以言喻之冝若)¶
(趙卒坑之故云與在北坑趙郴岸靜論衡州無恙長沙优指玠之/亂崔潩乞師于洪府師巳至𡊮州北揚子彬將士又自澧州逹長)¶
(沙故甫得以開顔/而喜叛徒見擒也)¶
分門集註杜工部詩卷第十一¶
<pb:KR4c0018_SBCK_011-31b>¶
<pb:KR4c0018_SBCK_011-31b>¶
