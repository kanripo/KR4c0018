# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:36.391531
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0159-014分門集註杜工部詩-卷第十四.
<pb:KR4c0018_SBCK_014-1a>¶
分門集註杜工部詩卷第十四¶
　時事上¶
　　古詩三十一首¶
　　　兵車行¶
(洙曰春秋有兵車之㑹語不以兵車管仲之力也王深/父云雄武之君喜驅中國之衆以開邊服逺爲烈而不)¶
(寤其事乃先王之罪人耳此詩蓋號於漢以刺𤣥宗云/○師曰律詩拘於聲律古詩拘於語句以是詞不能逹)¶
(夫謂之行者逹其詞而巳如古文而有韻耳自唐陳子/昻一變江左之體而歌行暴于丗行者詞之遣無所留)¶
(礙如雲行水行曲折溶&KR0165;不爲聲律語句之所拘但於/古詩句法中得増辭語耳此行爲唐玄宗所作玄宗承)¶
(太宗米斗三錢之後國家豐冨侈心一動遂貪邊功&KR0004;/用張九齡爲相開元中號爲賢君其後罷九齡用李林)¶
(甫楊國忠之徒從事吐蕃訖唐之丗/吐蕃爲患者玄宗實開其釁而巳)¶
車轔轔(鄭曰離珍切〇洙曰秦國風有車轔轔有馬白顚注轔/轔衆車聲也列女傳衛靈公與夫人夜坐聞車聲轔轔)¶
<pb:KR4c0018_SBCK_014-1b>¶
(至関而止夫人曰此蘧伯玉也王/元長曲水詩序暢轂埋轔轔之轍)馬蕭蕭(洙曰車攻詩蕭蕭/馬鳴悠悠斾旌注)¶
(言不/讙譁)行人弓箭各在腰(蔡伯丗曰行人/行役之人也)耶孃妻子走相¶
送(彦輔曰杜元注云古樂府云不聞耶/娘哭子聲但聞黃河之水流濺濺)塵埃不見咸陽橋¶
(何覬曰咸陽橋即長安城外橋兵/行塵埃坌起故橋爲之不見也)牽衣頓足欄道哭(鄭曰/楚人)¶
(與蒲騷戰兵行父老牽衣&KR0152;于道〇修可曰前漢楊惲報孫㑹宗/書頓足起舞○彦輔曰魏文帝見挽船七兄弟辭别詩妻子牽衣)¶
(&KR0209;落淚沾懷抱王温舒頓足嘆後漢書百姓遮道&KR0003;文/曰欄門遮也○師曰頓足者足踊於地而爲之困頓)&KR0152;聲直¶
上干雲霄(洙曰孔德璋干青霄而直/上蜀都賦干青霄而秀出)道旁過者問行人行¶
人但云㸃行頻(師曰㸃行者漢史謂之更行以丁籍㸃照上/下更換差役玄宗數出兵故頻行之法頻)¶
或從十五北防河(師曰防河謂築/堤備河水泛決)便至四十西營田(洙/曰)¶
(防河營田皆役也顔師古曰營田如漢趙充國献/營田之策無事則耕有事則戰寓兵於農之意)去時里正(洙/曰)¶
(里正一里之長○髙荷/曰里正即今之保正也)與褁頭(鮑曰蜀亂兵戈不止東川咸/用老弱俱戰亡又括郷里少)¶
<pb:KR4c0018_SBCK_014-2a>¶
(小爲之里正與褁頭擐甲〇彦/輔曰按律䟽里正掌追呼催督)歸來頭白還戍邊(洙曰還一/作猶/明)¶
(逺東武吟少壯辭家去窮老還入門〇韓駒曰古者及丁方裹頭/少年裹頭行役及歸來頭已白還又屯戍邊&KR0416;蓋言役使無巳故)¶
(也)邊庭流血成海水(洙曰後漢卧鼓邊庭主父偃傳古之人/君一怒必伏屍流血書血流漂杵楊子)¶
(川谷流人之血賈&KR0105;過秦論伏屍百萬流血漂鹵〇彦/輔曰王隱晉書荀晞爲青州刺史曰斬千人流血成川)武皇開¶
邊意未巳(洙曰武一作我嚴助傳武帝好征伐西夷開置/邊郡文選云選將開邊班固曰武帝廣開三邊)君¶
不聞漢家山東二百州(彦輔曰按十道四蕃志関巳/東七道凡二百一十一州)千村¶
萬落生荆杞(洙曰通典周文帝西魏計州二百十有一隋文帝/改州爲郡凡郡百九十唐天寳初改州爲郡刺史)¶
(爲太守大凡都府三百二十有八老子師之所處荆&KR0068;生焉大軍/之後必有凶年選阮嗣宗詩堂上生荆杞蔡琰詩城郭爲山林庭)¶
(宇生荆艾王粲從軍城郭生榛&KR0068;〇唐曰落部落也○趙曰此記/漢以言之舊引通典置天下州郡誤矣然言山東者太行山之東)¶
(也昔言山東即古之晉地今之河北杜牧所謂山東言不得不王/是也○彦輔曰阮籍詩堂上生荆杞〇師曰甫意以武皇喻𤣥宗)¶
(是時楊國忠專&KR0096;引安禄山爲將領漁陽突&KR0016;生事邀功于四夷/其後反叛山東二百州皆䧟于賊無復唐有𤣥宗殊不悔悟豈不)¶
<pb:KR4c0018_SBCK_014-2b>¶
(&KR0002;武帝開邊/不知止乎)縱有健婦把鋤犂(彦輔曰健婦耕則夫&KR0013;征戍/可知古詩不能同沮溺相隨)¶
(把鋤/犂)禾生隴畒無東西(蘇曰漢末䘮亂禾與莠俱滿壟畒人/多迷昏東西莫辨〇趙曰古詩隴西)¶
(行健婦持門戸勝一大丈夫○師曰疆&KR0163;不修禾生壠畒不成倫/理故曰無東西也詩云衡從其畒謂一從一衡各有東西之辨傷)¶
(今不/然)况復秦兵耐苦戰(鄭曰耐奴登切又奴代切〇洙曰秦/人勇於攻戰趙充國傳土地寒苦漢)¶
(馬不能冬屯兵在武威張掖酒泉萬&KR0016;以上皆多羸痩師古曰能/讀曰耐○蘇曰白起曰燕趙勇敵秦兵勁銳耐戰戰苦不怯陣陣)¶
(皆克勝故関中/不可不取也)被驅不異犬與雞長者雖有問役夫敢¶
伸恨(洙曰文元年傳江芊怒/曰呼役夫賤者之稱)且如今年冬未休𨵿西卒¶
(洙曰関一作隴一云役夫心益憤如今縱得休休爲隴西/卒○彦輔曰杜前言山東後言関西明無不用兵處也)縣官¶
急索租(鄭曰索急責切〇彦輔曰舊本云縣官云急索○洙曰/霍光傳縣官天子也宣元六王傳不敢&KR0204;斥天子故謂)¶
(之縣官嚴助傳租稅之収足以給/乗輿之御前志衣食仰給縣官)租稅從何出(蘇曰孔文舉/曰兵革未止)¶
(乆旱苗槁民實痩乏州縣苦於徭役民旣空虚租歛復何從出〇/師曰唐置租庸調法租出榖庸出絹調出兵縣官索租甚緊欲給)¶
<pb:KR4c0018_SBCK_014-3a>¶
(関西之師民户消耗无所従出况耕/夫出征田萊多荒將何以供其求乎)信知生男惡反是生¶
女好生女猶是嫁比鄰(鄭曰比音毗〇洙曰王粲詩万里猶/比鄰〇趙曰曹子建詩万里猶比鄰)¶
(舊引爲王粲誤矣陳琳詩生男愼莫㪯生女/哺冝脯杜公以役夫之苦故云生男惡也)生男埋没随百¶
草(師曰生男人之所喜生女人之所賤此常理也今以生男爲/惡生女爲好盖男兒充丁驅之𢧐埋没草野曽不如生女尚)¶
(得嫁毗鄰或時相見此皆/有所相感而激爲是言)君不見青海頭(洙曰哥舒翰傳築/神威軍於青海上)¶
(吐蕃至攻破之又築城於青海中郭元振傳青海吐軍宻迩蘭鄯/○趙曰時有事于吐蕃乃青海之地哥舒翰所立功処也○彦輔)¶
(曰隋西域傳吐谷渾/城在青海西十五里)古來白骨無人収(洙曰蔡文&KR0078;詩城/郭爲山林庭宇生)¶
(荆艾白骨不知誰縱横莫覆盖潘安仁関中詩肝䐉塗地白骨交/衢王粲七哀賦出門无所見白骨平原滿○趙曰公言古來者盖)¶
(託之以/興也)新&KR0017;煩寃舊&KR0017;哭天隂雨濕聲啾啾(洙曰声/一作悲)¶
(文二年傳吾見新&KR0017;大故&KR0017;小王元長策秀才云肺石少不寃之/民&KR0068;林多夜哭之&KR0017;山&KR0017;云猿啾啾&KR0006;又夜鳴雷塡塡&KR0006;雨冥&KR0115;)¶
(劉安蟪蛄鳴&KR0006;啾啾○彦輔曰&KR0017;言新舊傷死者未巳也○修可/曰陳寵爲廣漢太守先是洛陽城南毎隂雨堂有&KR0152;声寵聞而疑)¶
<pb:KR4c0018_SBCK_014-3b>¶
(其故使吏按行問還言丗乱時此地多死亡者而骸骨不得葬寵/尽収葬之自是哭声遂絶○彦輔曰隋文帝&KR0010;暮登仁壽殿宫外)¶
(又聞哭声左右報曰&KR0017;哭○趙曰啾字王逸楚辝注曰鳴声也閑/居賦管啾啾而並吹〇師曰青海軍迫近吐蕃此邊地郡也昔文)¶
(王殯枯骨當丗㱕其仁今𤣥宗屡与吐蕃𢧐于青海兵敗死者不/復収葬使新舊之&KR0017;或寃或哭无所依㱕其視文王之仁爲如何)¶
(哉&KR0017;神依人而作有所主則有所㱕故不爲病葬者藏也謂&KR0017;/神依藏于此&KR0017;以新舊言之則知𢧐闘相仍死者相継踵也)¶
　　　悲陳陶¶
(彦輔曰唐書房琯傳琯奉使霊武立粛宗因請將兵誅/冦孽収復京都琯分爲三軍遣楊希文將南軍自冝壽)¶
(入劉悊將中軍自武功入李光進將北軍自奉天入琯/自將中軍爲前鋒○鮑曰天宝十五年十月辛丑房琯)¶
(及禄山𢧐于陳陶斜敗績癸卯琯又以南軍𢧐敗績公/故有是詩○蘇曰琯之敗唐傳作陳陶斜杜詩作陳陶)¶
(未知孰是琯旣敗猶欲持重有所伺而中人促𢧐遂/大敗故後篇云焉得附書与我軍忍待明年莫倉卒)¶
孟冬十郡良家子(洙曰漢趙充囯始爲&KR0016;士以六郡良家子/房琯傳十月庚子師次便橋辛丑一軍先)¶
(遇賊於咸陽縣之陳/壽斜接𢧐琯軍敗績)血作陳陶澤中水(洙曰時琯用春秋/車𢧐之法以車二)¶
<pb:KR4c0018_SBCK_014-4a>¶
(十乗馬歩夾之旣𢧐賊順風揚塵鼓譟牛皆震駭因縳蒭縱火/焚之人畜燒敗乃中使刑延恩等督𢧐倉黃失據遂及於敗)野¶
曠天清(洙曰曠一作/廣清一作晴)無戰聲四萬義軍同日死(洙曰/爲賊)¶
(所傷殺者四万餘/人存者数千而巳)羣胡歸來血洗箭(洙曰血/一作雪)仍唱(洙曰一/云撚箭)¶
胡歌飲都市都人廻面向北啼日夜更望官軍至(洙/曰)¶
(一云前後官軍苦如此王深父序云至徳元年宰相房琯以車師/𢧐禄山之黨而陳陶敗績○趙曰此言朔方安西回紇大食兵相)¶
(𦔳討賊然夷狄之性不无殘擾故房琯雖䘮兵矣都人不願胡兵/討賊只望官軍至也○師曰禄山焚劫暴虐都人怨之而思唐徳)¶
(遂有望官軍之句粛宗一㪯而復/兩京豈非因民謳吟思唐之心乎)¶
　　　悲青坂(彦輔曰王深父序云孔子行三軍好/謀而成謀之未全而敢𢧐所以速敗)¶
我軍青坂在東門天寒飲馬太白窟(魯曰在歧州郿縣/去長安三百里)¶
黃頭奚兒日向西數&KR0016;彎弓敢馳突(洙曰匈奴傳上力/能弯弓尽爲甲&KR0016;)¶
(〇趙曰前篇悲陳陶則辛丑之敗也此篇悲青坂則癸卯之敗也/以兩敗各散而㱕所以言曰向西其餘散&KR0016;猶敢馳突以言其暴)¶
<pb:KR4c0018_SBCK_014-4b>¶
(掠不/改也)山雪河冰野蕭飋青是烽煙白人骨(洙曰舞鶴賦/冰塞長河雪)¶
(滿羣/山)焉得附書與我軍忍待明年莫倉卒(趙曰房琯𢧐/於陳陶斜不)¶
(利猶欲持重而牽於邢延恩所促𢧐故敗/而公詩有忍待明年之戒所以重傷之也)¶
　　　新安吏¶
(王深父曰乾元二年郭子儀等九節度之師圍安慶緒/于鄴時不立元帥以中官魚朝恩爲&KR0026;軍容宣慰使師)¶
(遂潰于城下諸節度各還本鎮子儀保河陽詔&KR0468;守東/都此詩盖哀出兵之役夫古者遣將有推轂分閫之命)¶
(今弃師於敵也虐至於无告如詩之所憾其君臣豈不/刺哉然子儀猶寛度得衆故卒章美焉○師曰従新安)¶
(吏以下至无家別乃乾元元年所作粛宗於至徳二載/改元乾元時九節度兵圍安慶緒于相州大敗而還朝)¶
(廷調諸郡兵益急雖次丁尽行秦之謫戊无以加此惟/郭子儀能撫恤士卒有詔&KR0468;守東都故甫於首篇諷朝)¶
(廷重困民力未章美子儀善飬士卒惜夫肅宗任/之不專&KR0096;分于九節度緫統不一以至于敗也)¶
客行新安道(洙曰新/安地名)喧呼聞㸃兵(洙曰古木蘭詩昨夜/見軍帖可汗大㸃兵)借¶
<pb:KR4c0018_SBCK_014-5a>¶
問新安吏縣小更無丁府帖昨夜(洙曰帖一作/符夜一作日)下次選¶
中男行中男絶短小何以守王城肥男有母送痩男¶
獨伶俜(洙曰潘安仁寡婦賦少伶俜而偏孤伶音零俜無成單/子貌○修可曰古猛虎行曰少年惶且怖伶俜到他郷)¶
(○鄭曰俜普丁切/伶俜行不正貌)白水暮東流靑山猶&KR0152;聲(洙曰猶一作/聞木蘭詩不)¶
(聞爺娘哭子聲但聞/黃河流水鳴濺濺)莫自使眼枯收汝淚縱橫眼枯&KR0077;¶
見骨天地終無情我軍取相州(洙曰取一作至時九莭/度圍相州而師潰也)日¶
夕望其平豈意賊難料(蘇曰吴起出兵不/可輕𢧐賊𫝑難料)歸軍星散營¶
(趙曰乾元初詔子儀率李光弼等九莭度兵二十万討慶緒於相/州圍之慶緒求救於史思明王師不利南潰諸莭度引還故公今)¶
(詩云/云)就粮近故壘練卒依舊京掘壕不到水牧馬役¶
亦輕(洙曰牧一作看世言子/儀保河陽詔留守東都)况乃王師順撫養甚分明¶
送行勿泣血僕射如父兄(鄭曰郭/子儀也)¶
<pb:KR4c0018_SBCK_014-5b>¶
　　　潼𨵿吏¶
(王深父曰安禄山反哥舒翰以潼𨵿擊賊翰敗禄山遂/䧟長安其後收復長安頗増飾餘險此詩蓋刺非其人)¶
(則舉關以弃之得其人雖舊險亦足以恃不必/衆而持無益也孟子所謂也利不如人和也)¶
士卒何草草築城潼𨵿道大城鐡不如小城萬丈餘¶
(薛曰右按潤州圖經城号鐡瓮城吴孫權所築杜牧潤州/詩城髙鐡瓮橫強弩文丗&KR0003;曰&KR0002;湯池鐡城無可攻之勢)借問¶
潼𨵿吏修𨵿還備胡(洙曰脩開/一作築城)要我下馬行(鄭曰要/於宵切)¶
爲我指山隅連雲列戰格飛鳥不能踰胡來但自守¶
豈復憂西都丈人視要處窄狹容單車(蘇曰李左車云/井陘之道車不)¶
(得方&KR0100;&KR0016;/不得成列)艱難奮長㦸千古用一夫(洙曰匈奴賛厲長/㦸勁弩之械劒閣)¶
(銘一人荷㦸万夫趑趄蜀都賦一夫守隘/萬夫莫向淮南子一人守隘千夫莫何)哀哉桃林戰百萬¶
化爲魚(洙曰武成牧牛桃林之野注桃林在華山東西京付左/有崤函重險桃林之塞陸士衡春言懷桑梓無乃化爲)¶
<pb:KR4c0018_SBCK_014-6a>¶
(魚光武紀决水灌之/百萬之衆可使爲魚)請囑防𨵿將愼勿學哥舒(洙曰唐/哥舒翰)¶
(突&KR0016;施首領哥舒部落之裔也蕃人多以部落稱始以爲氏翰至/潼𨵿次于靈寳縣之西原與賊交戰官軍南迫險峭北臨黃河因)¶
(爲兇徒所乗三師自相擠排墜于河翰與數百&KR0016;馳而西歸爲火/技歸仁執降於賊禄山僞署翰司空諸將光弼等皆爲書罪翰不)¶
(死莭後爲安禄山所殺〇師曰今肅宗旣收復兩京儻/不更選賢將事之成敗未可知也故甫有愼勿學之句)¶
　　　石壕吏¶
(鄭曰壕胡刀切○王深父曰驅民之丁壯尽置死地而/猶急其老弱雖爲閭左之戍不堪也嗚呼其時急矣哉)¶
暮投石壕(洙曰石壕地名○鄭曰澠池有二崤/東壕土崤西爲石崤石崤即石壕矣)村有吏夜¶
捉人老翁踰墻走老婦出門看吏呼一何怒婦啼一¶
何苦聽婦前致詞三男鄴城戍(洙曰江淹飛蓋遊鄴成王/粲歌舞入鄴城魏都也)¶
一男附書至(洙曰一/作到)二男新戰死存者且偷生(吕曰李陵/曰陵豈偷)¶
(生之/士)死者長巳矣室中更無人所有乳下孫孫有母¶
<pb:KR4c0018_SBCK_014-6b>¶
未去出入無完裙(洙曰一作孫母未/便出見吏無完裙)老嫗力雖衰(洙曰/文頴)¶
(曰幽州及漢中/皆謂嫗爲媪)請從吏夜歸急應河陽役(沈曰河陽/東都也)猶¶
得備晨炊(洙曰史晨炊蓐食○師曰時三莭度屯兵於此以/禦慶緒兵敗無丁可抽故老嫗請起河陽之役以)¶
(洪炊㸑/而已)夜乆語聲絶如聞泣幽咽天明登前途獨與¶
老翁别¶
　　　垂老别¶
(王深父曰軍興之甚至於老者/亦介胄則又甚於閭左之戍矣)¶
四郊(洙曰一/作方)未寧靜(洙曰曲禮四郊多/壘卿大夫之辱也)垂老不得安子¶
孫陣亡盡(蘇曰衛隆吾宗丗業儒值此離/亂子孫不慣操戈陣亡皆尽)焉用身獨完投¶
杖出門去同行爲辛酸幸有牙齒存所悲骨髓(洙曰/一作)¶
(&KR0079;)乾男兒旣介胄長揖别上官(洙曰左思詩長揖歸田/廬酈食其長揖髙祖)老¶
<pb:KR4c0018_SBCK_014-7a>¶
妻卧路啼&KR0010;暮衣裳單孰知是死别且復傷其寒此¶
去必不歸(蘇曰主父偃此行斷當不/復歸矣吾吐詞與物多忤)還聞勸加餐(古詩努/力加餐)¶
(飲古辭上/言加餐食)土門壁甚堅杏園度亦難(洙曰史思明傳李光/弼出土門收常山郡)¶
(郭子儀以朔方蕃漢二萬人自土門而至常山軍威遂振○趙曰/時土門杏園設備以待史思明時思明巳殺安慶緒自立爲帝矣)¶
(與天寳十五載潼𨵿旣潰之後思明爲/安禄山攻王門䧟常山時事皆相逺)勢異鄴城下縱死時¶
猶寛人生有離合豈擇衰盛(洙曰一/作老)端憶昔少壯日¶
遲廻竟長歎(洙曰鮑昭臨/路獨遲廻)萬國盡征戍(洙曰一/云東征)烽火¶
&KR0013;岡巒(洙曰蜀都賦岡巒糾紛盧諶詩/岡巒挺茂樹鮑昭烽火入咸陽)積屍草木腥(洙曰/晉天)¶
(文志太陵中一星曰積尸明則死人如山○蘇曰衛/紹累年兵戈不解積屍偏野草木皆腥狐驕鳥肥)流血川原¶
丹(洙曰楊子川谷流人之血原/野厭人之&KR0079;西都平原赤)何郷爲樂土(洙曰詩適/彼樂土)安¶
敢尚盤桓弃絶蓬室居塌然摧肺肝(洙曰曹植詩哀哉/傷肺肝又顧念蓬)¶
<pb:KR4c0018_SBCK_014-7b>¶
(室士王仲宣喟然傷心肝列子曰北宫子死其蓬居&KR0002;廣厦之䕃/○蘇曰張約過金陵回首淚不能止心肝摧折○師曰痛念國家)¶
(急難征戍烽火何郷不有吾豈能獨安不慮哉不敢盤桓義也/塌然傷别者仁也詩之意不忘仁與義此甫幾乎風雅之作矣)¶
　　　無家别(王深父曰先王子惠困窮苟推其所不忍逹/之於其所忍則天下無敗亂之兆矣此詩何)¶
(爲作乎○師曰甫詩言無/家者蓋離别不成家計爾)¶
寂寞天寳後(魯曰天寳明/皇年號也)園廬但蒿藜(洙曰䘮亂園/廬殘破也)我¶
里百(洙曰一/作萬)餘家丗亂各東西存者無消息死者爲¶
(洙曰一/作委)塵泥(蘇曰梁竦賢愚貴賤一死皆/爲塵泥造化豈有彼此之異)賤子因陣敗歸¶
來㝷舊(洙曰一/作故)蹊乆行見空巷日瘦氣𢡖悽(蘇曰王/齊累日)¶
(飢腸𢡖/悽覺瘦)但對狐與狸竪毛怒我啼(洙曰若寒行熊羆對/我蹲虎豹來路啼言)¶
(田里荒蕪人跡/罕少惟狐狸爾)四鄰何所有一二老寡妻(洙曰四鄰所居/之鄰近也人多)¶
(死于征役所居者惟寡婦/爾孟子老而無夫曰寡)𪧐鳥戀本枝安辭且窮棲(洙/曰)¶
<pb:KR4c0018_SBCK_014-8a>¶
(安一作敢人情之戀故郷如𪧐鳥之戀本枝也雖窮棲且安辭矣/言人情之安土也唐太宗爲太原父老曰飛鳥過故郷猶躑躅况)¶
(朕少小所遊之郷里乎王正長人情舊/郷客鳥思棲故林顔延年刻意藉窮棲)方春獨荷鋤(洙曰陶/濳雖有)¶
(荷鋤倦○鄭曰荷下可切&KR0018;荷也〇蘇曰潘勗見陸機曰今天下/三分兵戈騷屑吾當獨荷鋤山谷采芝木養此衰朽不復有意於)¶
(丗間/事也)日暮還灌畦縣吏知我至召令習鼔鞞(洙曰張景/陽人間鼓)¶
(鞞聲〇鄭曰府移切/又薄迷切鞞助鼓莭)雖從本州役(曽曰盧諶詩肯謂郷/曲譽謬充本州役)内顧¶
無所擕近行止一身逺去終轉迷家郷旣盪盡(鄭曰/盪徒)¶
(沆切○劉曰謝靈/運家郷皆掃盡)逺近理亦齊永痛長病母五年委溝¶
谿生我不得力(蘇曰陳渉人言父母生我不得力吾試慿三/尺逐秦鹿使羣兒洗目看享富貴見函谷碑)終¶
身兩酸嘶人生無家别何以爲蒸&KR0058;(洙曰傷不得養父/母○師曰昔宣王)¶
(中興勞來還定安集之而鴻鴈之民𫉬安其居今肅宗中興使民/無家而至於生無以養死無以葬其視周宣之安民不亦厚顔也)¶
(哉觀甫詩持政之美/惡皆可得而知也)¶
<pb:KR4c0018_SBCK_014-8b>¶
　　　留花門¶
(鮑曰按唐志甘州有留花門山堡東北千里至回鶻衙/帳是年八月廣平王爲元帥以朔方吐蕃回紇諸兵討)¶
(賊公逆知其害故言麥倒桑/折卒曰花門旣須留原野/轉蕭瑟言其爲農桑害也〇趙曰花門即回紇之别名也)¶
北門(洙曰一/作方)天驕子飽肉氣勇決(洙曰門一作方前漢匈/奴傳單于遣使遺漢書)¶
(曰南有大漢北有強胡胡者天之驕子也不爲小禮以自煩今欲/與漢闓大関取漢女爲妻&KR0010;給遺酒糵萬石稷米五千斛雜繒萬)¶
(匹它如故約則邊不相盗矣又匈奴居北/邊君王以下咸食畜&KR0079;衣其皮而已矣)髙秋馬肥徤(洙曰前/漢匈奴)¶
(漙秋馬肥大㑹蹛林課校人畜計趙充國曰秋馬肥變必起/矣李廣以臨右北平盛秋師古曰盛秋馬肥健恐虜爲冦也)挾矢¶
射漢月自古以爲患(洙曰賛曰書戒蠻夷猾夏戎狄是膺春/秋有道守在四夷乆矣夷狄之爲患也)¶
(嚴尤曰匈奴爲害所從來乆矣未聞上丗有必征之者也侯應曰/周秦以來匈奴爲害暴桀冦侵邊境漢興尤&KR0013;其害四子講徳論)¶
(夫匈奴者百蠻之最強者也天性蹇驕習俗桀暴賤老貴壯氣力/相髙業在攻伐事在獵射兒能&KR0016;羊走箭飛鏃云云詩人所歌自)¶
(古患之/如此也)詩人厭薄伐(洙曰周懿王時王室遂衰戎狄交侵暴/虐中國被其苦詩人始作疾而歌之曰)¶
<pb:KR4c0018_SBCK_014-9a>¶
(靡室靡家獫狁之故豈不曰戒獫狁孔&KR0068;至懿王曽孫宣王興師/命將以征伐之詩人美大其功曰薄伐獫狁至於太原言遂出之)¶
脩徳使其來覊縻固不絶(洙曰語逺人不服脩文徳以來/之賛曰其慕義而貢獻則接之)¶
(以禮譲覊縻不絶使曲在彼蓋聖王制御蠻夷之常道也&KR0045;雄書/曰然尚覊縻之計不顓制也應劭漢官儀曰馬曰覊牛曰縻言四)¶
(夷如牛馬之/受覊縻也)胡爲傾國至出入暗金闕中原有驅除隱¶
忍用此物(洙曰王莽賛曰聖王之驅除云爾蘇林曰王/莽爲光武驅除也驅逐蠲除以待聖人也)公主¶
歌黃鵠(洙曰西域傳烏孫使使獻馬願得尚漢公主昆弟天子/問羣臣議計曰必先納聘然後遣女烏孫以馬千匹聘)¶
(漢元封中遣江東王建女細君爲公主以妻焉賜乗輿服御物爲/備官屬侍御數百人贈送甚盛烏孫昆莫以爲左夫人匈奴亦遣)¶
(女妻昆莫昆莫以爲右夫人公主至其國自治宫室居&KR0010;時再與/昆莫㑹置酒飲食以幣帛賜王左右貴人昆莫年老言語不通公)¶
(主悲愁自爲作歌曰吾家嫁我&KR0006;天一方逺託異國&KR0006;烏孫王穹/廬爲室&KR0006;旃爲墻以肉爲食酪爲漿居常土思&KR0006;心内傷願爲黃)¶
(鵠歸故郷天子聞而隣之○趙曰乾元元年肅/宗以㓜女寧國公主嫁回紇可汗故云歌黃鵠)君王&KR0204;白日¶
(洙曰詩大車謂予不信有如皎日皎白也我言/之信有如皎然之白日&KR0204;白日以爲誓盟約)連雲屯左輔¶
<pb:KR4c0018_SBCK_014-9b>¶
百里見積雪(洙曰三輔故事馮輔也翊佐也左輔馮翊郡/也○趙曰此&KR0204;言回紇留左輔之爲害也)長㦸¶
鳥休飛(蘇曰吕布曰長㦸霜戈鳥/亦不能飛度吴人何患耶)哀笳曉幽咽田家最¶
恐懼麥倒桑枝折(洙曰講徳論收秋則奔狐馳兎穫刈則顚倒/殪仆/驚邊杌士屢犯蒭蕘哥舒翰傳吐蕃)¶
(至麥熟時率部衆至積石軍穫取呼爲吐/蕃麥○趙曰時殘害麥與桑故田夫懼之)莎𫟍臨清渭(洙/曰)¶
(莎𫟍馮/翊郡界)泉香草豐㓗(蘇曰王臻至渼陂愛其泉香草/木豐秀遂編茅讀書精通三傳)渡¶
河不用船千&KR0016;常撇烈(洙曰一/云㓕没)胡塵踰太行(洙曰太行/山名古詩)¶
(驅車太/行道也)雜種抵京室花門旣須留原野轉蕭瑟(洙曰/丘希)¶
(範書&KR0078;漢舊&KR0022;無取雜種王深父留花門序云肅宗之復兩京籍/回紇之師助焉雖幸成功而朝野更&KR0013;其毒語曰人無逺慮必有)¶
(近憂以天子之尊推誠仗順集中國之智力滅一狂賊豈有不足/哉不忍須&KR0119;之遲顧引勍虜入於腹心之地卒不危禍其社稷者)¶
(僅耳所謂飲鴆救渇此詩蓋憂其事其後/陸䞇賀吐蕃抽軍不助討洙泚亦此云)¶
　　　塞蘆子(王深父序云徹其西備而爭/利於東非所以固國者也)¶
<pb:KR4c0018_SBCK_014-10a>¶
五城何迢迢(洙曰沈存中云延州今有五城&KR0003;者謂舊有東西/二城夾河薱立商萬典郡始展南北東三𨵿乃知)¶
(天寳中有五城謂商始展非也鮑曰唐志延州延昌縣北有蘆子/關又夏州注長慶四年節度使李祐築烏延宥州臨塞隂河陶子)¶
(與塞蘆子蓋/五城名也)迢迢隔河水邊兵盡東征(洙曰文六年知/秦之不復東征)城内¶
豈荆杞(洙曰阮嗣宗/詩堂生荆杞)思明割懷衛(洙曰史思明雜種胡人/也天寳十四年隨安禄)¶
(山反河陽懷/衛盡䧟於賊)秀巖西未巳(洙曰髙秀巖哥舒翰麾下將也後/爲思明僞河東莭度使降肅宗帝)¶
(也)廻略大荒來(洙曰山海經曰大荒之中有山名曰/大荒之山日月所入是謂大荒之野)崤凾¶
蓋虚爾(洙曰項藉賛秦孝公據崤凾之固師古曰崤謂崤山今/陜縣東二崤是也凾谷今桃林縣南洪溜澗是也虚言)¶
(其無備/禦爾)延州秦北戸關防猶可𠋣焉得一萬人疾驅¶
塞蘆子歧有薛大夫旁制山賊起(洙曰歧/一作頃)近聞昆戎¶
徒爲退三百里(蘇曰蕭銑與衛/人/戰日退三一日里)蘆關扼兩寇深意實¶
在此誰能呌帝閽胡行速如&KR0017;(洙曰時官兵止知東討収/復河洛而不知蘆子之可)¶
<pb:KR4c0018_SBCK_014-10b>¶
(塞公懼有乗𨻶而起者故有此作○/&KR0364;曰&KR0045;雄甘泉賦選巫咸弓叫帝閽)¶
　　　洗兵馬(洙曰收/京後作)¶
中興諸將收山東(趙曰山東河北也安禄山反先䧟河北諸/郡至二京巳復慶緒奔于河奔北之後史)¶
(思明等降而諸郡漸復/矣故公今詩云中興也)捷書日報淸晝同河廣傳聞一葦¶
過(洙曰衛詩誰謂/河廣一葦航之)胡危命在破竹中(洙曰晉杜預傳今/兵威巳振譬如破)¶
(竹数莭之後迎刃而/解無復著手處也)秖殘鄴城不日得獨任朔方無限¶
功(趙曰指言郭子儀也素爲朔/方莭度使時專任子儀故云)京師皆&KR0016;汗血馬(洙曰汗血/事見前詩)¶
廽紇餧肉蒲萄宫(洙曰張耳傳如以&KR0079;餧虎何益三輔黃圖/曰漢有蒲萄宮○趙曰汗血馬出大宛盖)¶
(胡馬也皆&KR0016;汗血馬以言回紇&KR0016;胡馬之多○沈曰餧&KR0079;出張耳/傳如以肉餧虎何益則視回紇爲虎以言強暴爲患也〇孝祥曰)¶
(蒲萄宮見景龍文館記云中宗召近/臣宴東蒲萄園奏以宫樂謂此園耳)巳喜皇威淸海岱(洙/曰)¶
(禹貢海岱/惟靑州)常思仙仗過崆峒(洙曰玉元長䇿崆峒有順風/之請廣成子在崆峒山黃帝)¶
<pb:KR4c0018_SBCK_014-11a>¶
(順下風膝行/進而問道)三年笛裏關山月(洙曰虞蕩胡笳関下思羗笛/隴頭鳴〇黃曰風月者平時)¶
(可娯之物臨風對月足快/人意𨵿山者家郷所在也)萬國兵前草木風(修可曰周王襃/燕歌行云無復)¶
(漢地関山月唯有漠北薊城雲也○蘇曰趙肅/萬國兵革振動如雄風偃草木其悲聲非一)成王功大心¶
轉小(洙曰文王小心翼翼時成王爲元帥/○鮑曰乾元元年徙封俶爲成王)郭相謀深古來¶
少(洙曰郭/子儀也)司徒淸鑒懸明鏡(洙曰言/李光弼)尚書氣與秋天¶
杳(洙曰指言僕固懷㤙〇蘇曰晏子歸謂諸大夫曰司寇氣論/杳&KR0002;秋天明月誰可量其逺近髙下○趙曰尚書指言王思)¶
(禮本傳長安平思禮先入淸宫收東京𢧐數有功遷兵部尚書江/子之以尚書爲房琯非是○劉曰按至徳元載十月琯用車𢧐以)¶
(敗二載琯罷相卒貶琯邠州刺史舊注作懷恩非是○秦曰據本/傳復雨京懷恩雖有功止詔加鴻臚卿其後乾元二年方召入爲)¶
(工部尚書今公詩是收復/兩京後豈却是懷恩耶)二三豪俊爲時出整頓乾坤濟¶
時了東走無復憶鱸魚(彦輔曰張翰見秋風起乃思呉中/蓴羹鱸魚遂命駕東歸呉時人號)¶
(爲江東/歩兵矣)南飛覺有安巢鳥(洙曰古詩越鳥巢南枝曹子建/詩願隨越鳥飜南翔○趙曰曹)¶
<pb:KR4c0018_SBCK_014-11b>¶
# SB1_0640-023.png
# page missing
<pb:KR4c0018_SBCK_014-11b>¶
(曰運籌帷幄之中吾不如子房/謝宣逺張子房詩婉婉幕中畫)張公一生江海客身長九¶
尺鬚眉蒼(蘇曰謂張鎬也蕭嵩薦之曰用則帝王師不用則窮/谷一&KR0369;耳〇十朋曰東坡云乆困江湖不見偉人昨)¶
(在金山滕元發以扁舟破巨浪出船巍然使人神聳好个没興底/○沈曰唐舊史云蕭昕與鎬友善表薦之曰如鎬者用之則爲王)¶
(者師不用則幽谷之&KR0369;爾玄宗/擢鎬爲拾遺不數年出將入相)徴起適遇風雲㑹(洙曰二/十八將)¶
(論咸能感/㑹風雲)扶顚始知籌䇿良(洙曰語顚/而不扶)靑&KR0129;白馬更¶
何有(定功曰&KR0067;信哀江南賦/曰青&KR0129;如草白馬如練)後漢今周喜再昌寸地尺¶
天皆入貢竒祥異瑞爭來送不知何國致白環(洙曰/丘希)¶
(範書白環西獻楛矢東來顔延年&KR0084;亘地稱皇罄天作主/月毳來賔日際奉王丗本曰舜時西王母獻白環及佩)復道¶
諸山得銀甕(洙曰禮運山出器車注/器車謂&KR0002;銀甕丹甑)隱士休歌紫芝曲¶
(安石曰皇甫謐髙士傳秦丗道㓕徳消坑黜儒術四皓於是退而/作歌曰莫莫髙山深谷逶迤曄曄紫芝可以療飢唐虞丗逺吾將)¶
(何歸駟馬髙蓋其憂甚大富貴之畏人&KR0006;不如貧賤之肆志乃共/又啇洛隱地肺山秦滅漢髙帝徴之不至深入終南山不能屈也)¶
<pb:KR4c0018_SBCK_014-12a>¶
詞人解撰河淸頌(歐陽曰鮑昭字明逺元嘉中河濟俱清當/時以爲美瑞昭爲河清頌○趙曰公詩言)¶
(此者是嵗旣収京而於七月嵐州合關河/黃河三十里淸如水蓋収京之祥實事也)田家望望惜雨乾¶
(鄭曰居/乾切)布榖處處催春種(洙曰布榖鳴鳩也○趙曰楊惲/云田家作苦故對布榖催耕之)¶
(鳥)淇上健兒歸莫&KR0180;(&KR0303;曰時思明餘黨未殄故衛相等州/尚留兵屯故甫有淇上健兒之句)城¶
南思婦愁多夢(洙曰東山詩三章言室/家之望女也婦嘆于室)安得壯士挽天¶
河(洙曰梁沈約詩安得壯士馳奔波後漢李亢九歌安得壯士/翻日車〇蘇曰蜀相劉文静曰方今鼎足宇宙鑊居&KR0058;氓烏)¶
(得五丁壯土挽回天河洗滌天下之甲兵車書一同凶/器長不用皇天后土豈不知區區之誠哉孔明賢之)淨洗甲¶
兵長不用(洙曰武王伐/紂大雨洗兵)¶
　　　往在¶
往在西京時胡來滿彤宫(魯曰胡/禄山也)中霄焚九廟(洙曰/天子)¶
(九廟〇趙曰彤宫天子之宫也天子七廟而王莽増爲九廟今云/九廟以其盛者言之也此篇首述明皇天寳十五載安禄山䧟長)¶
<pb:KR4c0018_SBCK_014-12b>¶
(安/也)雲漢爲之紅解瓦飛十里繐帷紛曽空(洙曰繐帷/廟中素帷)¶
(也)疚心惜木主一一灰悲風(洙曰疚心心如有疾也木主/神主也史記武王伐紂載木)¶
(主而/行)合昏非鐡&KR0016;清旭散錦&KR1042;(洙曰一云幪〇鄭曰&KR1042;亡/東切驢子也〇修可曰古)¶
(樂府紫騮馬曲玉鞍繡&KR0414;騌/金鞍覆錦幪錦幪鞍帕也)賊臣表逆節相賀以成功是¶
時妃嬪戮連爲糞土叢(洙曰王昭君辝昔爲/匣中玉今爲糞土英)當宁䧟玉¶
坐(洙曰玉坐帝坐也時禄山及吐蕃兩䧟京也天子出奔〇趙/曰天子當宁而立謝𤣥暉銅萑䑓詩玉座猶寂寞舊注言吐)¶
(蕃䧟京邑則代宗事非是玉座帝座也/時禄山及吐蕃兩䧟京邑天子出奔也)白間剥𦘕蟲(定功曰/何平叔)¶
(景福殿賦皎皎白間離之列錢晨光内照流景外埏張詵注曰白/間牎也以白塗之𦘕以錢文猶言綺䟽青𤨏之𩔖○師曰白間黼)¶
(扆也𦘕蟲𦘕/雉以飾之)不知二聖處(洙曰玄/宗肅宗)私泣百&KR0010;翁車駕旣¶
云還楹角歘穹崇(洙曰代宗自陜還先修九廟楹角廟楹也/魯丹楹刻桷也〇趙曰此述肅宗至德二)¶
(載復京師也舊注又以代宗廣德元年十二月事亂/之矣左傳丹楹刻桷也○師曰歘忽也穹崇髙貌)故老復涕¶
<pb:KR4c0018_SBCK_014-13a>¶
泗祠官樹椅桐(鄭曰椅於冝切梓𩔖〇師曰守/祠之官種此木將以興禮樂)宏壯不如¶
初巳見帝力雄(洙曰時屢臻䘮亂國力凋敝雖未/及未焚之前而巳見帝力之雄矣)前春禮¶
郊廟祀事親聖躬(趙曰此述乾元元年朝享/于太廟有事于南郊也)微軀忝近¶
臣(黃曰甫爲拾遺諌官得/以親近天子故曰近臣)景從陪羣公(鄭曰景於景切從才/用切○洙曰廣徳元)¶
(年吐蕃䧟京師代宗幸陜是年子儀収復帝還京二年春享廟及/郊新舊唐史皆不載甫官〇夢符曰右按文選東都賦云天官景)¶
(從祲威/盛容)登堦捧玉𠕋(洙曰玉𠕋/𠕋文也)峩冕耿(洙曰一/云聆)金鍾(趙/曰)¶
(聆舊本作耿非也聆盖言聆金奏也/峩冕聆金鍾則奉祠者具法服也)侍祠恧先露(鄭曰恧女/六切慚貌)¶
掖垣邇濯龍(洙曰侍祠之官恧暴露猶假濯龍門即宗廟未/至全備爾○夢符曰右按後漢&KR0074;帝祠老子於)¶
(濯龍宫以文罽爲壇飾黃金爲缷器設華盖之座〇趙曰得預其/事者爲榮其有合預侍祠而不幸先露所以慙恧矣史有先朝露)¶
(以言臣之不幸也紫垣者紫掖之垣也濯龍池名也薛綜注/載洛陽圖經曰濯龍池名故&KR0084;曰濯龍望如海河橋渡似雷)天子¶
惟孝孫五雲起九重(洙曰韓愈賀慶雲表按沈約宋書云慶/雲五色者太平之應又據孝經援神契)¶
<pb:KR4c0018_SBCK_014-13b>¶
(曰王者徳至山陵則慶雲出/〇昱曰選恩幸論九重奥絶)鏡奩換粉黛(昱曰奩音廉盛/𣈆器又鏡奩也)翠¶
羽猶䓗曨(洙曰光烈隂皇后名麗華崩葬原陵明帝性孝愛追/慕無巳時當謁原陵夜夢先帝太后如平生&KR0172;旣寤)¶
(悲不能寐即按曆明旦日吉遂率百官及故客上陵其日降甘露/於陵樹帝令百官採取以薦㑹畢帝從席前伏御牀視太后鏡奩)¶
(中物感慟悲涕令易脂澤裝具左右皆泣莫能仰視〇趙曰鏡奩/乃供后廟神御之物也翠羽乃飾神御之物也出曹子建詩或拾)¶
(翠/羽)前者厭羯胡(洙曰明皇禄/山䧟長安)後來遭犬戎(洙曰代宗吐/蕃䧟長安)¶
俎豆腐(洙曰一/云臠)膻肉罘罳行角弓(鄭曰罘房尤切罳新/慈切〇蒼舒曰漢書)¶
(文帝紀云七年夏六月未央宫東闕罘罳災崔豹古今注云罘罳/屏也罘者復也罳者思也言臣朝君至屏外復思所奏之事於其)¶
(下顔師古注云罘罳謂連闕曲閣也以覆重刻垣墉之處其形罘/罳然一曰屏也又禮記云䟽屏天子之廟飾也鄭注云屏謂之樹)¶
(今浮思也刻之爲雲氣蟲獸如今闕上爲之矣按唐蘇鶚演義稱/罘罳織絲爲之輕疎浮虚象羅網交文之狀蓋宫殿簷户之間也)¶
(乃引文宗實録云太和中甘露之禍羣臣奉上出殿北門裂断罘/罳而去又引温庭筠&KR0024;陳武帝與王僧辨書云罘罳晝卷閶闔晨)¶
(開爲證皆非曲閤屏障之意反以崔豹師古之徒爲大誤又按叚/成式酉陽雜俎稱上林間多呼殿榱桷護雀網爲罘罳其淺誤也)¶
<pb:KR4c0018_SBCK_014-14a>¶
(如此乃引張揖廣雅曰復思謂之屏又王莽性好時日小數遣使/壞渭陵延陵園門罘罳曰使民無復思漢也又按魚豢魏略曰黃)¶
(初三年築諸門闕外罘罳爲證反以鋒網之&KR0003;爲大謬余謂二&KR0003;/皆通以罘罳爲網則結繩爲之施於宫殿簷楹之間如蘇鶚之&KR0003;)¶
(是也以罘罳爲屏則刻木爲之施於城隅門闕之上如成式之言/是也然就二&KR0003;之中叚氏之&KR0003;爲長按五行志注云罘罳闕之屏)¶
(也玉篇云罘罳屏樹門外也又曰罘罳&KR0328;也但屏上彫刻爲之其/形如網&KR0328;之狀故謂之罘罳音浮思則取其復思之義耳漢西京)¶
(罘罳合版爲之亦築土爲之毎門闕殿/舎前皆有焉于今郡國㕔前亦樹之)安得自西極申命空¶
山東盡驅詣闕下士庶塞關中主將曉逆順元元歸¶
始終(趙曰言令始終歸/順爲王之臣也)一朝自罪已(洙曰見思聞罪已詔/注○趙曰禹湯罪已)¶
(其興也/勃焉)萬里車書通(余曰記中庸天下書同文車/同&KR0100;後漢光武車書共道)鋒鏑供¶
鋤犂征伐聽所從(趙曰供鋤犂則以兵器爲農器也聽所從/則不復拘留之以爲征戍而聽其所從或)¶
(爲農或/爲民也)冗官各復業(蘇曰黃忠放冗官𤨏材/盡歸農業免虚耗府庫)土著還力農¶
(鄭曰著直略切〇趙曰當用兵擾攘之際有冗監爲官者/各令復業土着戸口前日失耕種者今還力穡以爲農也)君臣¶
<pb:KR4c0018_SBCK_014-14b>¶
節儉足朝野懽呼同(洙曰呼一作娱食貨志安民之道土著/爲本張景陽詩昔在東都時朝野多歡)¶
(娯)中興似國初繼體如太宗端拱納諌諍(蘇曰趙襄了/清穆端拱開)¶
(納諌諍計/直之臣)和風日冲融赤墀櫻桃枝隱映銀絲籠千春¶
薦陵寢永永垂無窮(洙曰薦桃言奉宗廟無所窮極也○/定功曰月令仲夏之月羞以含桃先)¶
(薦寢廟注櫻桃也漢惠帝出離宫叔孫通曰古者春秋甞菓方今/櫻桃可獻願陛下出因取櫻祧獻宗廟唐李綽&KR0010;時記四月一日)¶
(内園准櫻桃寢廟/薦訖頒賜各有差)京都不再火涇渭開愁容歸號故松¶
栢(歐曰使京師奠枕涇渭之民/頓豁愁容得以歸號墳墓也)老去&KR0002;飄蓬(趙曰&KR0067;信燕歌/行云千里飄蓬)¶
(無復根○歐曰惟甫衰老&KR0002;飄/蓬然不獲還故郷故自傷也)¶
　　　靑絲¶
靑絲白馬誰家子(洙曰樂府有白馬篇梁呉筠白馬黃金覊/梁元帝宛轉青絲鞚〇趙曰靑絲所以言)¶
(鞚也南史侯景傳&KR0004;大同中童謡曰靑絲白/馬壽陽來及景之叛乗白馬靑絲以應䜟)麤豪且逐風塵¶
<pb:KR4c0018_SBCK_014-15a>¶
起(洙曰風塵喻亂蘺也○鮑曰豈懷恩之反有從亂者也○趙/曰風塵多以言征戰言盗賊而云逐風塵則乗此爲盗者)¶
不聞漢主放妃嬪(洙曰誅/貴妃也)近靜潼関掃蜂蟻(趙曰此/公戒約)¶
(麄豪子/之辭)殿前兵馬破汝時十月即爲韲粉期(韲祖稽/切○洙)¶
(曰韲粉言破碎&KR0002;韲粉也○趙曰告以必破亡之證也韲粉出莊/子云宋王之猛非直驪龍也子能得車者必遭其睡也使宋王而)¶
(寤子爲韲粉夫韲之爲言&KR0002;以爲韲粉之爲/言散全物爲屑舊注謂破碎&KR0002;韲粉非是)未如面縳歸金¶
闕(洙曰如又作知欲其歸降天子/也左傳克許許子面縳衘璧)萬一皇恩下玉墀(洙/曰)¶
(時降者皆受節鎮河北之患自此起矣〇趙曰教以悔過歸命而/庶幾皇恩寛宥之也此篇○蔡伯丗曰以爲五谷盗賊事其&KR0003;是)¶
(按通鑑廣徳二年吐蕃入長安諸軍亡卒及郷曲無頼相聚爲盗/丁巳以太子賔客薛景仙討之所以有殿前兵馬破汝時之句也)¶
(〇師曰靑絲爲絡頭麄豪且逐風塵起謂禄山反不逞之徒皆起/附爲亂漢王放妃嬪喻肅宗誅楊貴妃斥宫人也近靜潼関掃蜂)¶
(蟻哥舒翰守潼関爲賊所破遂䧟兩京肅宗鳩義兵收復兩京如/掃蜂蟻然殿前兵馬乃神䇿軍天子親征羣盗望風而敗恐碎若)¶
(韲粉不如前期背縳歸降京師尚有見赦之理時賊黨/來降帝復授以節鎭終唐之丗藩鎭䟦扈者蓋由此也)¶
<pb:KR4c0018_SBCK_014-15b>¶
　　　近聞¶
近聞犬戎逺遁逃(洙曰&KR0003;文解字曰赤狄本大種也故字犬/子匈奴聞漢兵大出老弱奔走歐畜産逺)¶
(遁逃蕭望之白狄遁逃竄伏/〇趙曰犬戎此指言吐蕃也)牧馬不敢侵臨洮(洙曰臨洮郡/名也賈&KR0105;過)¶
(秦論胡人不敢南下而牧馬〇蘇曰班超鎮西/醜虜屈膝不敢南向牧馬〇趙曰今之洮州也)渭水逶迤白¶
日淨隴山蕭瑟秋雲髙(趙曰選有紆餘/逶迤蓊茸蕭瑟)崆峒五原亦無¶
事此庭數有關中使(洙曰言通知也○趙曰突厥通好也或/云回紇等不附吐蕃亦遣使中國其&KR0003;)¶
(亦/是)似聞賛普更求親(洙曰賛普吐蕃也〇夢符曰右按唐吐/蕃傳其俗謂強雄曰賛大夫曰普故號)¶
(君長賛普今西域有籛逋者即賛普之聲訛而爲籛逋也○趙曰/先帝昔甞和親以公主嫁賛普矣吐蕃本西羗屬其俗謂強雄曰)¶
(賛大夫號君/長曰賛普)舅生和好應難弃¶
　　　漁陽(彦輔曰時禄山平以雍王遥領范陽盧龍節制/而不出閣○趙曰按通鑑十月以雍王适爲天)¶
(兵馬元帥舊注以雍王/受節制而不出閣非是)¶
<pb:KR4c0018_SBCK_014-16a>¶
漁陽突&KR0016;猶精銳(鮑曰光武曰吾聞漁陽上谷突&KR0016;天下精/兵○趙曰此指雍王所統之兵〇修可曰)¶
(引漢光武謂馬武曰吾聞魚陽上谷突&KR0016;欲令將軍將之又引/唐六典注蔡邕曰冀州強弩幽州突&KR0016;天下之精也其&KR0003;是)赫¶
赫雍王都節(洙曰一/作前)制猛將飄然恐後時本朝不入非¶
髙計(洙曰禄山巳破而朝廷不能革其積敝復以盧龍授蕃鎭/故李懷仙朱滔之屬得以跋扈竟不爲朝廷所有也○蘇)¶
(曰李靖西羗犯塞&KR0002;不深入虜庭擣其巢穴實非髙計〇趙曰按/編年通載十月雍王适大敗史朝義將以汴州降十一月薛嵩等)¶
(皆以五州降是&KR0010;公在梓聞雍王之勝尚聞河北猶未有入朝者/故告諭諸將等飄然而來巳爲後時而乃不入本朝豈髙計乎舊)¶
(注殊不考按乃云禄山巳破而復以盧龍受藩鎭故李懷仙朱滔/之屬得以䟦扈非也按朱滔反乃是徳宗建中三年李懷光反乃)¶
(是徳宗興元元年以雍王适爲雍王遥李懷光爲/懷仙此皆顛倒錯亂疑悮學者此不得不辨也)禄山北築雄¶
武城舊防敗走歸其營繫書請問燕𦒿舊今日何¶
須十萬兵(洙曰按新書言禄山計天下可取逆謀日熾遂乃築/壘范陽北號強武峙兵積榖○趙曰魯仲連繫書約)¶
(矢以射聊城中也此篇上兩句舉往事以/懲警之也言禄山初爲走計而竟不保耳)¶
<pb:KR4c0018_SBCK_014-16b>¶
　　　黃河二首¶
(鮑曰黄河北岸海西軍胡人髙鼻動成羣謂吐蕃入宼/舊注謂禄山非也黄河西岸是吾蜀鄭公軍也謂當狗)¶
(之戰舊注謂明/皇肅宗非也)¶
黃河北岸海西軍椎鼔鳴鐘天下聞鐡馬長鳴不知¶
數胡人髙鼻動成羣(洙曰禄山之反皆漁陽突&KR0016;及所養/同羅降奚契丹曳落河并誘置諸蕃)¶
(皆胡&KR0016;也○趙曰黄河之北大海之西則河北一帶之州郡也此/篇言椎鼓鳴鍾躰面如此至使胡人動成羣而來縣乃罪其不能)¶
(致力於禦之乎李陵重報蘇武/書云吟嘯成羣聽之不覺淚下)¶
黃河西岸是吾蜀欲須供給家無粟願驅衆庶戴君¶
王混一車書弃金玉(洙曰時明皇在蜀肅宗起霊武〇趙曰/此篇憫蜀人困於供給而終之以願君)¶
(王之無侈靡也如傳/云不寳金玉之義)¶
　　　自平¶
<pb:KR4c0018_SBCK_014-17a>¶
自平宮中吕太一(洙曰吕太一代宗時爲廣南市舶使逐刺/史張休而反○蘇曰自平宫中吕大一丗)¶
(莫曉其義而妄者以謂唐有自平宫偶讀玄宗實録有宫中吕太/一叛於廣南故下有南海收珠之句○定功曰宫中當作中官見)¶
(舊唐史/帝紀)收珠南海千餘日近供生犀翡翠稀(洙曰時/太一反)¶
(賦不上/倛也)復恐征戍干戈密蠻溪豪族小動摇(蘇曰蘇/漸今黔)¶
(旋蛮皃小有揺動亦須/數年不止兵革日平)丗封刺史非時朝(洙曰時溪洞蛮/酋㱕順者皆丗)¶
(授刺/史)蓬萊殿裏諸主將才如伏波不得驕(趙曰言汝軰/才如馬伏波)¶
(可以辦征南之事而&KR0186;不得驕悍也〇師曰東坡嘗云讀杜詩不/識太一之義及覧拾遺見有吕寕爲太一宫使領廣南市舶逐刺)¶
(史張休而叛乃曉太一非人名宫號也廣連蛮洞守官者不務懷/輯則羣蛮相率而叛珠璣犀象翡翠之𩔗所以不來貢也自平吕)¶
(太一之後節制者得其人是以南海收珠几三載矣近來供貢稀/少復恐鎮守者不能懷柔妄舉兵征誅羣蛮此羣蛮不復來貢矣)¶
(唐太宗之時應溪蛮來㱕者皆封刺史不以時朝不比内諸侯姑/務羈縻而巳是以蛮洞畏威懷徳盖太宗時諸將之才率𩔖馬援)¶
(故不敢驕慢悖命傷今不然昔/漢馬援爲伏波將軍羣蛮畏服)¶
<pb:KR4c0018_SBCK_014-17b>¶
　　　&KR0010;晏行¶
&KR0010;云暮矣多北風瀟湘洞庭白雲中漁父天寒網&KR0328;¶
凍莫徭射鴈鳴桑弓(定功曰隋地理志長沙郡雜有夷蜑名/曰莫徭自言其先祖有功常免徭役故)¶
(以爲/名)去年米貴闕軍食今年米賤大傷農(洙曰榖貴/則傷民榖)¶
(賤則/傷農)髙馬逹官厭酒肉此輩杼軸茅茨空(洙曰言在位/者不知爲政)¶
(但厭酒肉而巳詩大東小東國困於役而曰/杼軸其空注言其政偏失砥矢之道然也)楚人重魚不重¶
鳥(洙曰一作肉〇蘇曰風俗通云呉/楚之人𥊏魚塩不重禽獸之肉)汝休枉殺南飛鴻况¶
聞處處鬻男女割慈忍愛還租庸(洙曰唐制授人以口分/丗業田凡授田者丁&KR0010;)¶
(納粟稻謂之租用人之力歳不過二十日不役者日爲絹三/尺謂之庸時民力困故於是有鬻男賣女以還租庸調者)往日¶
用錢捉私鑄今許(洙曰一/云來)鈆錫和靑銅刻泥爲之最¶
易得好惡不合長相蒙(洙曰唐制盗鑄錢者死没其家属至/天宝間盗鑄益甚雜以鐡錫無復錢)¶
<pb:KR4c0018_SBCK_014-18a>¶
<pb:KR4c0018_SBCK_014-19a>¶
(秦王旣平天下乃銳意經籍於宫城之西開文學館以待四方之/士於是以杜如晦房玄齡並以本官兼弘文館學士圖其形狀且)¶
(𩔰爵士命褚亮爲像贊藏之書府號十八學士給五品珍繕/分爲三番更直𪧐干閣下預入閣者時人謂之曰登瀛洲)青¶
&KR0109;胄子困泥𡍼白馬將軍&KR0002;雷電(洙曰時方貴武而賤文/也〇定功曰魏寵徳毎)¶
(戰每䧟陣与関羽交𢧐射羽中額時徳常乗白馬羽軍時謂白馬/將軍&KR0002;雷電則言馬之駿驟大意言武人之寵幸故其威𫝑如此)¶
千載少似朱雲人至今折檻空嶙峋(洙曰朱雲請上方斬/馬劒以斬佞臣張禹)¶
(帝怒將雲下欲斬之雲攀檻檻折後欲理檻帝曰勿理故以旌直/臣也〇修可曰左太冲魏都賦造文昌廣極棟宇之規榱題黮&KR2649;)¶
(階&KR4036;嶙峋注嶙峋髙也○鄭/曰嶙離玲珣思遵切深崖皃)婁公不語宋公語尚憶先皇¶
容直臣(洙曰婁師徳宋璟也言互以正救爲心張嘉貞代璟/爲相閱堂按見其危言讜議未甞不失声歎息也)¶
　　　天邊行¶
天邊老人歸未得(蘇曰陳秀漂泊西平秋月自嘆鴻/燕皆帰天邊老人尚困逆旅悽愴)日暮¶
東臨大江哭隴右河源不種田胡&KR0016;羗兵入巴蜀(洙/曰)¶
<pb:KR4c0018_SBCK_014-19b>¶
(大曆中吐蕃三道入寇誡其衆曰吾要蜀川爲東府連䧟郡邑而/士庶奔亡山谷○趙曰廣徳元年吐蕃䧟隴右而河源不種矣十)¶
(二月䧟松維保三/州則八邑蜀矣)洪濤滔天風拔木(洙曰洪濤滔天言民罹/昏墊也項王圍漢王大)¶
(風拔/木)前飛秃鶖後鴻鵠(趙曰鶖音/秋水鳥也)九度附書向洛陽¶
十年骨肉無消息(師曰甫客居天邊遣兵馬之亂帰郷不得/寕不悲傷時吐蕃分爲三道入寇一自隴)¶
(右一自河源一自巴蜀田畒廢而不耕蜀中騷動故甫思欲附鶖/鶬鴻鵠奮飛以帰郷蓋有所不得也洪濤滔天風拔木喻天下兵)¶
(革不寕民罹墊溺之/患也鶖鶬九頭鳥)¶
　　　大麥行¶
大麥乾枯小麥黃婦女行泣夫走藏(洙曰見崆峒/小麥熟注)東至¶
集壁西梁洋(洙曰集壁梁洋/皆蜀地州郡谷)問誰腰鎌胡與羗(趙曰此/又言吐)¶
(蕃与向紇也鮑明逺東武吟/腰鎌刈葵藿𠋣杖牧雞豚)豈無蜀兵三千人(洙曰一云/千人去)部¶
領辛苦江山長安得如鳥有羽翅託身白雲還故郷¶
<pb:KR4c0018_SBCK_014-20a>¶
(師曰古詩云小麥青大麥枯誰當𫉬者婦与姑大夫何在西擊胡/集壁梁洋四州名時吐蕃入宼四州之民皆奔&KR0481;山谷腰鎌穫麥)¶
(惟𦍑与胡而已時杜鴻漸以蜀兵三千遏賊衝突江山險澁/士卒至有介胄生䖝而不得休息者故云部領辛苦江山長)¶
　　　苦戰行¶
苦戰身死馬將軍自云伏波之子孫干戈未定失壯¶
士(蘇曰牛繪𢧐死張光嘆曰天下未安兵戈尚尓遽失壯士仰天/悲悼○趙曰伏波漢馬援也吐蕃去冬䧟松維保三州則干戈)¶
(豈便/息邪)使我歎恨傷精魂(蘇曰山濤曰嵆中散就誅/使我失精神歎憤而巳)去年江¶
南討狂賊臨江把臂難再得别時孤雲今不飛時獨¶
看雲淚橫臆(鮑曰謂叚子璋𢧐遂州時公与此事送別江上今/其人死矣故有感而作遂州在涪江少南故云江)¶
(南也〇趙曰倣李陵与蘇武詩曰良時不再至離別在須&KR0119;屏營/衢路側執手野踟蹰仰視浮雲馳奄忽互相踰○師曰漢馬援爲)¶
(伏波將軍甞云大丈夫當死邊野以馬革褁尸而帰唐馬璘讀漢/書至此嘆曰使吾祖勲業墜地乎時馬璘与吐蕃𢧐没失囯家壯)¶
(士甫是以傷之去年江南討狂賊謂於涪江之南討叚子璋之乱/也時甫与馬將軍訣別把臂今傷其死狄仁傑嘗望白雲孤飛曰)¶
<pb:KR4c0018_SBCK_014-20b>¶
(吾親在其下甫悵望去年別処/見雲飛故思其人而淚下横胷)¶
　　　去秋行(魯曰時段子/璋反於東川)¶
去秋涪江木落時臂搶走馬誰家兒(蘇曰王宏見陸景/曰彼陣前臂搶走)¶
(馬往來返逐者誰家/小兒得如此俊偉)到今不知白骨處部曲有去皆無¶
歸(洙曰見部曲/異平生注)遂州城中漢節在遂州城外巴人稀¶
(鮑曰上元二年四月劒南節度兵馬使段子璋反䧟緜州遂州刺/史嗣號王巨死之節度李奐奔于城都故詩云遂州城中漢節在)¶
(蓋傷之也○趙曰意兵敗績而/死亡者多故有巴人稀之實)戰塲寃䰟毎夜哭空令野¶
營猛士悲(師曰部曲行伍部有曲昔漢蘇武使匈奴凡十九年/留匈奴中行卧常持漢節時馬璘死於吐蕃持節而)¶
(死巴人屯守遂州城外吐蕃兵/攻遂州巴人死盡故云巴人稀)¶
　　　光禄坂行¶
山行落日下絶壁西望千山萬山赤(洙曰山一作水謝/靈運日落山照曜)¶
<pb:KR4c0018_SBCK_014-21a>¶
樹枝有鳥亂鳴(洙曰一/作棲)時暝色無人獨歸客(洙曰謝/霊運林)¶
(壑歛/瞑色)馬驚不憂深谷墜草動只怕長弓射(鄭曰食/亦切)安¶
得更似開元中(洙曰一云開元年鄭棨傳信記云開元&KR0004;上/勵精理道不六七月天下大治安西諸國悉)¶
(平爲郡縣行者不囊/糧上猶楊厲未巳)道路即今多擁隔(洙曰白日賊多翻/是長弓子弟〇鮑)¶
(曰按崔寕傳寳應&KR0004;蜀亂山/賊乗險道路不通與此詩合)¶
　　　北風¶
北風破南極(洙曰北隂也南陽也北風破南極/喻小人道長而見君子道消也)朱鳯日威(洙/曰)¶
(一作/低)垂(洙曰喻君/子不得志)洞庭秋欲雪鴻鴈將安歸(洙曰喻/小人道)¶
(盛而君子無所歸也○蘇曰諸葛瑾曰方今南北鼎沸東西兵革/不止&KR0115;&KR0115;之鴻鴈吾与汝將安歸〇趙曰南極所以言楚地北風)¶
(破南極而鳯威垂洞庭秋雪而鴻鴈安歸此言值時如此於是乎/失所也威垂無氣象之貌非惟舊注穿鑿而近有東溪先生云北)¶
(風悲燕謂寇來自北故以爲况不知此詩乃大曆三年作也言吐/蕃則可豈可更言燕寇之亂王室乎又豈有寇自北來之事乎恐)¶
<pb:KR4c0018_SBCK_014-21b>¶
(惑後斈不得/不爲之辨)十年殺氣盛六合人煙稀(洙曰言碊敝也○/蘇曰劉述曰強秦)¶
(旣衰鹿走中原劉項並/起兵戈沸海人煙稀少)吾慕漢&KR0004;老時淸猶茹芝(洙曰漢/&KR0004;老隱)¶
(者也○蘇曰漢&KR0004;老四皓之徒也龐徳公云時淸物阜吾亦茹芝/木〇趙曰自天寳十四年至此十三年矣而云殺氣盛則舉其大)¶
(數耳商山四皓避秦之亂方漢之&KR0004;可以出/矣而猶茹芝焉則以畏禍之心未能巳也)¶
　　　客從¶
客從南溟來遺我泉客珠珠中有隱字欲辨不成書¶
(趙曰此言珠從來不易得其中&KR0002;自言之者蓋泉客珠事任昉述/異記海南鮫人室水居如魚不廢機織其眼泣則出珠鮫人即泉)¶
(仙也又/名泉客)緘之篋笥乆以俟公家須開視化爲血哀今¶
徴斂無(趙曰必用泉客珠言其珠從眼泣所出也至於化爲血/矣猶慮公家之徴斂而無以供之頃與蔡伯丗同定此)¶
(詩乃爲潭州作而東溪先生以爲安史之際不知安史至是巳滅/七年矣大非也〇師曰此詩寓意公家徴斂而索其所無有之物)¶
(詩云俾出/童羖是也)¶
<pb:KR4c0018_SBCK_014-22a>¶
　　　白馬¶
白馬東北來空鞍𩀱貫箭可憐馬上郎意氣今誰見¶
近時主將戮中夜商(洙曰商/或作傷)於戰(蘇曰張儀欺楚止以商/於之地〇鮑曰商州也)¶
(崔屬楚楚丗家注在今順陽郡南郷丹水二縣有商城在於水中/乃知商於爲啇州即張儀欺楚王之地也〇趙曰此篇記事之作)¶
(〇蔡伯丗曰乃潭州詩主將謂崔灌也公自潭州如長沙而逢亂/按九域志衡州北至州界乃潭州以公自南而北言之則所見之)¶
(馬爲東北來矣東溪先生誤以主將之戮爲禄山之亂而又以/白非戰馬昔侯景之亂舉軍皆白馬青&KR0129;而謂非戰馬可乎)䘮¶
亂死多門嗚呼涕如霰(趙曰商於當作傷於按商於山名/在虢州與此潭州之亂无相干断)¶
(不可取屈原九&KR0084;哀郢篇云涕淫淫其如霰〇師曰江文通雜躰/詩云日暮浮雲滋握千涙如線梁簡文帝述覇賦孟夏守節雄風)¶
(吹甸晚解䌫乎郷津涕淫淫其&KR0002;霰商於楚地此詩/殆爲永王璘叛於楚而作故有中夜商於戰之句)¶
　　　三絶句¶
前年渝州殺刺史今年開州殺刺史(鮑曰崔寧傳所書/山賊也前年渝州)¶
<pb:KR4c0018_SBCK_014-22b>¶
(殺刺史謂叚子璋䧟綿遂今年開州殺刺史謂徐知道/之反有乗亂者開去成都逺不知其故史不書失之)羣盗相¶
隨劇虎狼(趙曰張孟陽云/賊盗如豺虎)食人更肯留妻子(師曰歩/將呉璘)¶
(殺渝州刺史劉卞以反杜鴻漸討平之又部卒翟封殺開州刺史/蕭崇之以叛楊子琳討平之兩川盗賊乗𨻶而發虎狼喻盗賊也)¶
(劇甚也甫疾其亡上下之分以/爲甚於豺狼是以有呉楚之遊)¶
二十一家同入蜀唯殘一人出駱谷(蘇曰十道至云駱/谷道西南界入洋)¶
(州路蜀將姜維出駱谷圍長安即此也屬盭屋/○趙曰魏至姜維出駱谷圍長安即此谷道也)自&KR0003;二女齧¶
臂時(洙曰丗&KR0003;趙飛燕姊弟少貧微/及飛燕見召與女弟齧而别)廻頭却向秦雲哭(帥/曰)¶
(禄山亂百姓隨玄宗入蜀凡二十一家後出駱谷但存一人飢困/蜀亂勦盡甫聞其&KR0003;自傷妻子皆幸免是以回頭望蜀而&KR0152;痛斯)¶
(民之不得/其所也)¶
殿前兵馬雖驍雄(鄭曰驍/堅堯切)縱暴略與羗渾同(洙曰時/神策軍)¶
(恣/横)聞道殺人漢水上婦女多在官軍中(師曰吐谷渾西/羗之種也殿前)¶
<pb:KR4c0018_SBCK_014-23a>¶
(兵馬乃王師王者之師奉辭伐罪以吊其民秋毫無撓時天子命/睦璀以三千神策軍彈壓蜀中之亂奈何神䇿軍横恣虜掠婦女)¶
(其殘暴更甚於羗渾百姓怨之甫傷朝廷政治不明縱使/殿前之兵搔動良民&KR0002;此豈所謂王師吊民伐罪者乎)¶
分門集註杜工部詩卷第十四¶
<pb:KR4c0018_SBCK_014-23b>¶
