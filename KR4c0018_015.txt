# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:36.442313
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0159-015分門集註杜工部詩-卷第十五.
<pb:KR4c0018_SBCK_015-1a>¶
分門集註杜工部詩卷第十五¶
　時事下(邊塞/將帥/軍旅附)¶
　　律詩四十四首¶
　　　巴山(新添)¶
巴山遇中使云自陜城來盗賊還奔突乗輿恐未廽¶
天寒邵伯樹地闊望仙臺狼狽風塵裏羣臣安在哉¶
(余曰漢武/立望仙臺)¶
　　　喜聞官軍巳臨賊宼二十韻¶
胡虜潜京縣(洙曰虜一作&KR0016;鮑明逺河陽視京縣○趙曰至德/二載子儀以朔方兵敗安慶緒于澧水復京師慶)¶
(緒奔于陜郡此之謂潜京/縣京縣者京師之縣也)官軍擁賊壕(鄭曰胡刀切〇/洙曰城壕也)鼎魚¶
猶假息(洙曰鼎魚穴蟻言雖假息終不能逃死〇趙曰南史丘/遟與陳伯之書云首豪猜貳部落携離方當繫頭蛮邸)¶
<pb:KR4c0018_SBCK_015-1b>¶
(縣首槀街而將軍魚遊於鼎沸之/中燕巢於飛幕之上不亦惑乎)穴蟻欲何逃(趙曰異&KR0080;曰/&KR0074;謙太元中)¶
(忽有人皆長寸餘悉被鎧持槊乗具裝馬從塪中出縁机登竈蔣/山道士令以沸湯澆所入處寂不復出因掘之有斛許大蟻死在)¶
(穴/中)帳殿羅玄冕(洙曰以帳爲殿羅玄冕言君臣聚謀○趙曰庾/肩曲水聮句曰回川入帳殿玄冕卿大夫之服)¶
(言羅者羣臣/侍之不一也)轅門照白袍(沈曰周禮以車轅爲門梁陳慶之/所統之兵悉着白袍所向披靡)¶
秦山當警蹕(趙曰肅宗在鳯翔也○沈曰前/漢出稱警入稱蹕止行人也)漢&KR0080;入旌¶
旄(洙曰言内地漸復○趙曰兵/往長安也漢&KR0080;者上林&KR0080;也)路濕(洙曰一/云路失)羊膓險(洙曰/羊膓)¶
(坂也在太行天下之險也光武賛金湯失險○趙曰慶緒弑父之/年光弼敗其衆于太原郡今杜公所謂羊膓者&KR0204;太原非太行山)¶
(也○沈曰皇甫謐地書/太原北九十里有羊膓)雲横雉尾髙(洙曰崔豹古今注髙宗/有雉雊服章多用翟羽)¶
(故有雉尾扇〇趙曰天子所在雲横其/上如黄帝戰于&KR0240;鹿之野上常有雲氣)五原空壁壘(洙曰五/丈原地)¶
(名近長安時賊退敗故壁壘空〇趙曰長安縣之外有畢原自鹿/原少陵原髙陽原細柳原正得原謂之五原也舊注謂五丈原非)¶
(是)八水散風濤(洙曰関内八水一涇二渭三漄四霸五澤六浩/七澧八潏散風濤言寇乱漸平○趙曰言風濤)¶
<pb:KR4c0018_SBCK_015-2a>¶
(止息/之意)今日看天意遊魂貸爾曹乞降那更得尚詐莫¶
徒勞(趙曰賊窘則乞降&KR0219;則尚詐今安賊/旣爲宫軍所臨欲望如是不可也)元帥歸龍種司¶
空握豹韜(趙曰至德二載以廣平王淑爲天下兵馬元帥往收/長安是爲代宗也以司空郭子儀副之太公六韜有)¶
(豹韜/也)前軍蘇武節(洙曰軍一作旌蘇武至海上杖漢/節旌毛盡落言前軍皆守節之士)左將¶
吕䖍刀(洙曰晉書吕䖍爲刺史有佩刀相者曰三公可佩䖍乃/贈别駕王祥曰苟非其人刀或爲害以卿有公輔之量)¶
(故相與也言左/將皆輔相之才)兵氣回飛鳥(洙曰羽獵賦鳥不及飛獸不得過/言其疾也○趙曰言氣之陵噴可)¶
(彗飛鳥回也回如回/天之回舊注所引非)威聲没巨鼇(洙曰威声雄重○趙曰巨/鼇屭贔之物威声所加乃)¶
(至没之北狂/賊懾服之意)戈鋋開雪色(洙曰東都賦戈鋋彗雲庄矛矟/也〇鄭曰鋋時連切小矛也)弓¶
矢向秋毫(洙曰秋毫言極末也/弓矢向言雖微必中)天歩艱方盡(洙曰詩天/歩艱難)時¶
和運更遭(趙曰選云/遭遇嘉運)誰云遺(洙曰一/作貴)毒螫(洙曰一作蠆西/京賦蕩亡秦之)¶
(毒螫四子講德論曰秦之時處位任政/者並施毒螫&KR0003;文螫行毒也遺無遺也)巳是沃腥臊(洙曰如/以湯沃)¶
<pb:KR4c0018_SBCK_015-2b>¶
(去腥臊也漢/書蛮夷腥臊)睿想(洙曰一/作思)丹墀近(洙曰言將收復復坐朝也/丹墀以丹漆塗之○趙曰)¶
(言車駕有可/還之&KR0020;也)神行羽衛牢(趙曰神行天子之行也羽衛/葆羽之衛牢則安而無警也)花門¶
騰絶漠(洙曰燕山銘經/磧鹵絶大漠)拓羯渡臨洮(石曰臨洮郡名〇鄭曰/十道志洮郡秦漢魏置)¶
(皆吐谷/渾所處)此輩感恩至羸俘何足操(洙曰言回紇感恩而助/順其勇銳所向無前○)¶
(趙曰時用朔方安西回紇等兵今言花門囬紇是也拓羯安西是/也言其喜來助順也羸俘者虺羸之俘爾〇師曰此輩感帝德以)¶
(兵騰度爭來助唐討賊/然賊已係羸不足執也)鋒先衣染血(洙曰太宗平劉武周躬臨/矢石血衊兩神〇趙曰梁)¶
(武帝謂張稷有/衣染天血之語)&KR0016;突劒吹毛(洙曰吹毛言其利/也古有吹毛之劒)喜覺都城¶
動悲吹子女號家家賣&KR0107;釧只待獻香醪(洙曰董卓傳/吕布殺卓馳)¶
(賚赦書以令官陛内外士卒皆稱萬&KR0010;百姓歌舞於道/長安中士女賣其珠玉衣裝市酒&KR0079;相慶者填滿街肆)¶
　　　喜逹行在所三首(彦輔曰更始立光武爲蕭王悉令/罷兵詣行在所蔡邕獨断曰天子)¶
(以四海爲家謂所居爲行在/所時子美自京竄至鳯翔)¶
<pb:KR4c0018_SBCK_015-3a>¶
西憶&KR0302;陽信(洙曰歧陽在鳯翔西左傳成王有歧陽之/蒐〇鄭曰十道志歧陽漢扶風杜陽之地)無人¶
遂却廽眼穿當落日心死著寒&KR0069;(洙曰庚桑楚曰心&KR0002;死/&KR0069;别賦骨肉悲而心&KR0069;)¶
(〇趙曰&KR0302;陽乃鳯翔也公在賊中引首西望欲知/鳯翔行在消息惟無人可問徒眼穿心死而巳)霧樹行相¶
引(洙曰霧一作茂○師曰/言甫冒霧露奔行在)蓮峯望或(洙曰一/作忽)開(洙曰華山/有蓮花峯)¶
(○趙曰一作連峯謂華州蓮花峯也非是豈有却過長之東經/同華之境而來乎當以連山爲正○魯曰鮑昭詩連山眇雲霧)所¶
親驚老瘦辛苦賊中來(洙曰奔走憔悴故所親驚其老瘦/漢書師古曰所親素所親任也)¶
愁思胡笳夕(洙曰言䧟賊乆厭胡笳也蔡琰胡笳且動牧馬悲/鳴胡笳動&KR0006;邊馬鳴李陵〇沈曰胡笳胡人卷芦)¶
(葉吹之/一作樂)凄凉漢&KR0080;春(趙曰胡笳胡人所吹則賊兵胡火也言/漢&KR0080;春則追思其在賊中凄凉之時也)¶
(漢儀注養鳥獸者通名爲/&KR0080;雖春而凄凉言殘敝也)生還今日事(後漢班超妺同郡曹/壽妻昭上書請超曰)¶
(丐超餘年一得/生還復見闕庭)間道暫時人(洙曰間道也言伺間&KR0169;之道而行/班超從間道至䟽勒○師曰暫時)¶
(人言不取/其性命也)司&KR0032;章初覩(洙曰更始以光武行司&KR0032;校尉入洛陽/人見司&KR0032;僚属皆&KR0172;喜不自勝老吏或)¶
<pb:KR4c0018_SBCK_015-3b>¶
(垂泣曰不圗今日復見漢官/威儀由是識者皆属心焉)南陽氣巳新(洙曰後漢光武紀/云望氣者蘇伯阿)¶
(爲王莽使至南陽遥望見舂陵郭唶曰氣佳/哉&KR0650;欎葱葱○黄曰此二句指粛宗中㒷也)喜心翻倒極嗚¶
咽淚沾巾(師曰樂極則哀継之/此詩人抑&KR0045;之意)¶
死去慿誰報歸來始自憐(洙曰楚詞私/自憐&KR0006;何極)猶瞻太白雪喜¶
遇武功天(洙曰太白山也武功縣名属鳯翔〇趙曰太白山在/郿縣鳯翔之属縣也武功在唐不属鳯翔但近鳯&KR0203;)¶
(尓公詩所以&KR0139;言歸行在也○沈曰録異記曰金星之精墜於終/南圭峯之西因號爲太白其精化爲白石狀如美玉常有紫氣覆)¶
(之玄宗立元廟於太寕星臨/淄舊邸取其石琢爲像焉)影静千官裏心蘇七校前(洙/曰)¶
(公入朝鮮當途之交故言影静心蘇言&KR0104;釋而心蘇也前漢刑法/志京師有南北軍屯武帝内増七校注中壘屯&KR0016;歩兵越&KR0016;射声)¶
(虎賁凢八校尉胡&KR0016;/不常置故此言七也)今朝漢社稷新數中興年(鄭曰中/竹仲反)¶
(〇洙曰凡王室中否而再㒷謂之中㒷/如周宣漢光武時唐有安史之乱故云)¶
　　　收京三首¶
<pb:KR4c0018_SBCK_015-4a>¶
仙仗離丹極(洙曰謂大/駕出幸)妖星照玉除(洙曰晉天文志妖星/一曰彗星二曰孛星)¶
(三曰天棓四曰地槍五曰天攙六曰&KR0214;旗七曰天衝八曰國星九/曰昭明十曰司危十一曰天欃彗十二曰五殘十三曰六賊十四)¶
(曰獄漢十五曰旬始十六曰天鋒十七曰燭星十八曰蓬星十九/曰長庚二十曰四塡二十一曰地維曹子建曰凝霜依玉除除階)¶
(也&KR0003;文曰除殿階也西都賦曰玉/除彤庭○師曰言禄山䧟京闕)須爲下殿走(洙曰丗&KR0003;熒/惑入斗天子)¶
(下殿走/謂避乱)不可好樓居(鄭曰好虚到切〇洙曰一云得非羣盗起/難作九重居史武紀公孫卿曰仙人可見)¶
(但仙人好樓居於是上令長安作蜚廉桂&KR0026;甘泉作延壽觀焉〇/趙曰史記封禪書仙人好樓居今公以仙人比天子也〇師曰玄)¶
(宗好神仙故有/好樓居之句)暫屈汾陽駕(洙曰莊子堯往見四子藐姑射/之山汾水之陽釋文云案汾水)¶
(出太原今莊生寓言也謝靈運從遊京/口北固詩昔聞汾水遊今見塵外鑣)聊飛燕將書(洙曰史/記魯仲)¶
(連傳燕將攻下聊城聊城人或讒之燕燕將懼誅因保守聊城不/敢歸齊田單攻聊城&KR0010;餘士卒多死而聊城不下仲連乃爲書約)¶
(之矢射城中遺將將見仲連書泣三日猶預不/能自定喟然嘆曰與人刃我寕自刃乃自殺)依然七廟略¶
(洙曰天子七廟○趙曰兵謀謂之廟略盖謀於廟也今詩/所言則在七廟之中所謀畧也〇師曰謂復立宗廟也)更與¶
<pb:KR4c0018_SBCK_015-4b>¶
萬方初(趙曰與民/更始之義)¶
生意甘衰白天涯正寂寥忽聞哀痛詔又下聖明朝¶
(洙曰漢武帝末/年下哀痛之詔)羽翼懷啇老(洙曰漢髙祖時戚夫人以寵將/移動太子吕后用張良計召四)¶
(皓使侍太子朝髙祖見而問之四人各以姓名對上曰煩公調護/太子四人趍去上指示戚夫人曰彼羽翼巳成難動矣啇老四皓)¶
(隱於/啇山)文思憶帝堯(洙曰堯典放勛欽明文思安安又曰聦明/文思鄭玄云敬事節用之謂欽照臨四方)¶
(之謂明經緯天地之謂文慮深通敏之謂思四者皆在身之德○/鮑曰乾元元年正月戊寅上皇御宣政殿授皇帝傳國受命宝符)¶
(公云羽翼懷啇老文思憶帝堯謂裴冕杜鴻漸等輔相/肅宗猶啇山四皓輔漢太子玄宗傳授猶堯授舜也)叨逢罪¶
己日(洙曰罪己詔也傳臧文仲/曰禹湯罪己其㒷也勃焉)霑洒望青霄(洙曰一云洒/涕○蘇曰青)¶
(園翁曰秦鹿未息四海如斯終日洒淚沾衣仰霄漢/而巳○師曰今覩粛宗能刻責&KR0108;勵猶有所仰望也)¶
汗馬收宮闕(洙曰漢䔥何傳/未有汗馬之勞)春城鏟賊壕(鄭曰鏟楚醆/切平也○趙)¶
(曰謂文鏟則盡削/平其迹之義也)賞應歌枤杜(洙曰詩枤杜勞還/役也反而勞之者)歸及薦¶
<pb:KR4c0018_SBCK_015-5a>¶
櫻桃(洙曰歸一作福禮月令仲夏之月羞以含桃先薦寢廟即/櫻桃也今所謂朱櫻者是也前漢叔孫通傳古者有春甞)¶
(果方今櫻桃熟可献願陛下出因取櫻/桃献宗廟上許之諸果献由此興也)雜虜橫戈數功臣甲¶
第髙(洙曰武帝爲霍去病治第第宅也甲第甲猶言/甲乙之次第謂第一之第田蚡治宅甲諸第)萬方頻¶
送喜無乃聖躬勞(洙曰班超傳西域平定薦勲祖廟布大喜/於天下○師曰此聖主之勲勞人臣不冝)¶
(貪大功以爲己/力諷之之辭)¶
　　　收京(新添)¶
復道收京邑兼聞殺犬戎衣冠却扈從車馬巳還宮¶
剋復誠如此扶持在數公莫令回首地慟哭起悲風¶
　　　遣憤¶
聞道花門將(洙曰回/紇也)論功未盡歸自從收帝里(趙曰長/安也)¶
誰復揔戎機蜂蠆終懷毒(洙曰左傳君無謂邾小蜂蠆有/毒况國乎〇蘇曰武黨廟記張)¶
<pb:KR4c0018_SBCK_015-5b>¶
(良謂䔥何曰黥布軰如蜂蠆逐/時暫親近人其懷毒之性不革)雷霆可震威(洙曰賈山傳云/人主之威非特)¶
(雷霆也震之以威豈有不摧折者哉○趙曰大意以回紇助順/討史朝義恐其恃功驕&KR0064;難制故欲早加以威而絶其如此)莫¶
令鞭血地再濕漢臣衣(洙曰時回紇恃功陵&KR0064;此詩之作蓋/有所警也〇師曰禄山乱回紇以兵)¶
(助討賊其後恃功桀驁故蜂蠆終懷毒欲帝震之以威無使彼再/效禄山之舀京闕也漢書云禁中非刑人鞭血之地鞭血地指禁)¶
(中也花門將/即回紇之將)¶
　　　西山三首¶
夷界荒山頂蕃州積雪邊(洙曰成都記西/山冬夏積雪)築城依(洙曰一/作衣)¶
白帝(洙曰白帝城在夔州此西山詩/而言築城依白帝恐傳者誤矣)轉粟上青天(洙曰李/白蜀道)¶
(難難如上青天○趙曰兩句通義公孫述自號白帝其所築城在/髙山上本曰白帝城是巳今公言髙山之上築城依倣白帝所以)¶
(轉粟之艱難/如上青天也)蜀將分旗鼓(趙曰以吐蕃䧟松維保三州/&KR0020;迫近蜀故分旗鼓以禦之)羗¶
兵助(洙曰一/作動)鎧鋋(洙曰一作井泉○鄭曰鎧苦/亥切甲也鋋時連切小矛也)西南背和¶
<pb:KR4c0018_SBCK_015-6a>¶
好殺氣日相纒(洙曰時吐蕃䧟隴右〇趙曰以吐/蕃背先帝時盟好而爲寇不巳)¶
辛苦三城戍長防萬里秋(洙曰明皇還蜀後復分東西兩川/爲兩節度西山列防秋三戍民罷)¶
(于役髙適/論之不聽)煙塵侵火井(洙曰雪賦火井滅蜀都賦火井沉熒於/幽泉髙熖飛煽於天垂○趙曰火井雖)¶
(在卭州大率是蜀地名言吐蕃迫蜀/中也○孫曰蜀志云火井在臨卭)雨雪閉松州(洙曰注見上/〇趙曰言松)¶
(州巳䧟而閉於/雨雪之中矣)風動將軍幕(洙曰一/云蓋)天寒使者裘漫山¶
賊營壘(鄭曰漫舊謨官切○洙/曰漫山言賊壘之多也)廻首得無憂¶
子弟猶&KR0055;入(趙曰子弟言/充兵之人也)&KR0028;城未解圍蠶崖鐵馬痩¶
(宋曰寰宇記蚕崖関在/永康軍西北四十七里)灌口米舩稀(洙曰蚕崖関&KR0517;口並西/山隘口地名○趙曰蚕)¶
(崖在西山関隘處&KR0517;口在今永康軍戰馬不足充戰而瘦米舩以/舩運之多不継而稀此爲可憂矣故有下句○程曰&KR0517;口山在永)¶
(康軍導江縣李膺益州記云清水/路西七里灌口古所謂矢彭関)辯士安邊䇿元戎决勝¶
威(洙曰元戎元帥/也史决勝千里)今朝烏鵲喜(洙曰西都雜記云/乾鵲噪而行人至)欲報凱歌¶
<pb:KR4c0018_SBCK_015-6b>¶
歸¶
　　　警急(趙曰時髙適代崔光/逺領西川節度使)¶
才名舊楚將妙略擁兵機(趙曰以美/髙適也)玉壘雖傳檄(洙曰/傳檄)¶
(言吐蕃入宼/檄書相聞也)松州㑹解圍(洙曰松州在西山正控吐蕃○趙曰/廣德元年吐蕃取隴右十二月遂亡)¶
(松維保三州公詩乃/在未亡松州之前)和親知計拙公主漫無歸(洙曰見留/花門注○)¶
(趙曰吐蕃方請/和継而又叛)青海今誰得(洙曰見贈哥/舒開府詩注)西戎實飽飛(洙/曰)¶
(曹公言吕布猶鷹也飽則飛去按新唐書適代崔光逺爲節度吐/蕃取隴右適出兵南鄙以牽制之旣無功遂亡松維二州○趙曰)¶
(言青海爲吐蕃所有而其勢如/鷹之飽而飛&KR0045;不就縶紲也)¶
　　　王命¶
漢北豺狼滿巴西道路難(趙曰漢與巴相連/盖吐蕃入寇之地)血埋諸將¶
甲骨斷使臣鞍(趙曰廣德元年使李之芳崔倫往聘吐蕃留/不遣虜破邠州入奉天天子幸陜使臣指李)¶
<pb:KR4c0018_SBCK_015-7a>¶
(之芳崔倫矣骨断則憂/懼而骨欲断折之義)牢落新燒棧(洙曰漢髙紀張艮&KR0003;漢/王燒絶棧道棧即閣也)¶
(今謂之/閣道)蒼茫舊築壇(洙曰漢王齋戒設壇&KR0163;拜韓信爲大將/軍師古曰築土而髙曰壇除地爲&KR0163;〇)¶
(趙曰時雍王聒爲兵馬元帥子儀副之而禦/奉天之寇委子儀則舊築壇指郭令公也)&KR0055;懷喻蜀意(洙/曰)¶
(司馬相如有/喻巴蜀檄)慟哭望王官(洙曰時叚子璋反東川適與崔光逺/逆戰斬之光逺不戢兵遂大掠至有)¶
(断士女腕取金者故民怨哭而欲聞王命也○趙曰司馬相如/有喻巴蜀文公止取喻蜀字以言蜀父老以望王官之至也)¶
　　　征夫¶
十室幾人在千山空自多路衢唯見哭城市不聞歌¶
(洙曰民苦役/故多怨哭)漂梗無安地(洙曰用民如榛梗飄泊不遑寧處〇/蘇曰宗壽已身如水上浮梗南北無)¶
(安身之地齒豁頭白其將柰何○趙曰此公/自言爾盖旅寓之人如梗之漂蕩於義分明)銜枚有荷戈(洙/曰)¶
(漢紀章邯夜銜枚擊項梁定陶師古曰銜枚者止言語讙囂欲令/敵人不知其來也周官有銜枚氏枚狀如&KR0433;横銜之〇蘇曰吴起)¶
(中夜起謂禆將曰防彼/銜枚荷戈衝突吾寨)官軍未通蜀吾道竟如何¶
<pb:KR4c0018_SBCK_015-7b>¶
　　　有感五首¶
將帥䝉恩澤兵戈有歳年至今勞聖主何以報皇天¶
白骨新交戰雲臺舊拓邊(趙曰言新戰之兵方横白骨將/帥必有意於拓邊而功末立其)¶
(在雲臺畫像議功者/則是舊拓邊之功也)乗槎斷消息無處覔張騫(洙曰見查/上似張騫)¶
(注○趙曰言遣使吐蕃未/還所以用張騫乗槎爲喻)¶
幽薊餘虵豕(洙曰爲史思未平也〇趙曰左傳曰吴爲封豕長/虵荐食上國餘虵豕於幽薊則今&KR0010;廣德元年正)¶
(月史朝義雖滅/而未有臣服者)乾坤尚虎狼(洙曰盗賊/充斥也)諸侯春不貢(洙曰/藩鎮)¶
(擅命基/兆於此)使者日相望(洙曰董仲舒傳漢/家使者冠盖相望)愼勿吞青海(洙曰/在君)¶
(不見青海頭注〇趙曰/戒之以無事於西羗)無勞問越裳(洙曰見越裳翡翠無消息/注〇趙曰戒之以無事於)¶
(東/夷)大君先息戰歸馬華山陽(洙曰武成乃偃武修文歸馬於/華山之陽放牛於桃林之野示)¶
(天下弗/復用也)¶
<pb:KR4c0018_SBCK_015-8a>¶
洛下舟車入天中貢賦均(洙曰周禮天官惟王建國注周公/營邑於土中使居洛邑治天下謂)¶
(之地中天地之所合也四時之所交也風雨之所㑹也隂陽之所/和也然則百物阜安乃建王國焉○趙曰言史朝義旣滅道路亦)¶
(不阻絶矣故舟車入而貢賦均此指言長安/特用洛陽爲天地之中而貢賦均焉爲譬也)日聞紅粟腐(洙/曰)¶
(太倉之粟紅/腐而不可食)寒待翠華春(洙曰翠華天子車盖〇趙曰言賜/予幣帛之厚實翠華之春和氣所)¶
(及也上林賦曰建翠華之旗盖天子之旗也〇韓曰古今注/黄帝與蚩尤戰常有五色雲氣金枝玉葉覆之因而作華蓋)莫¶
取金湯固(洙曰賈&KR0105;金城湯池帝王萬丗/之業王元長䇿金湯非粟不守)長令宇宙新(趙/曰)¶
(莊子䟽云掲天地以趍新&KR0018;山岳而捨/故宇宙新則一洗乾坤而命惟新矣)不過行儉德盗賊本¶
王臣(蘇曰邵輝曰今賊盗蜂起驚剽郡邑皆吾王之臣蓋/修徳不爭之所致者也〇趙曰此公致君之胷懷矣)¶
丹桂風霜急青梧日夜彫由來強幹地(洙曰西都賦強/幹弱枝隆上都)¶
(而&KR0026;/萬國)未有不臣朝(趙曰丹桂耐風霜之物楚辭云麗桂樹之冬/榮是以青梧易彫之物楚辭又云白露下衆)¶
(草&KR0006;奄彫此梧楸是巳以引下句&KR0002;幹之強壯/則枝無勝幹之理猶主強則臣自㱕服而朝也)受&KR0207;親賢往(洙/曰)¶
<pb:KR4c0018_SBCK_015-8b>¶
(分茅列土親賢並建親賢同姓也時代宗爲帥〇趙曰受&KR0207;者授/之以節而使之受所以爲元帥也傳曰親賢並建寳應元年代宗)¶
(旣即位五月以雍王适爲天下兵馬元/帥舊臣謂代宗爲帥却是肅宗時矣)卑宫制詔遥(洙曰禹卑/宫室漢以)¶
(所降勑命/爲制詔)終依古封建(洙曰封/爵建國)豈獨聽簫韶(洙曰書簫韶/九成○趙曰)¶
(蓋勸朝廷非特任元帥而巳終以封建之制待夫/親而爲天子者豈獨聽簫韶之樂宴樂而巳乎)¶
胡(洙曰一/作盗)滅人還亂兵殘將自疑(洙曰此詩言安史旣平而/僕固懷恩反側也〇趙曰)¶
(言安史滅矣僕固懷恩以/疑而叛李光弼以疑而沮)登壇名絶假(洙曰漢髙祖設壇&KR0163;具/禮拜韓信爲大將軍髙)¶
(祖曰大丈夫定諸侯即爲眞王耳何以假爲遣張良立韓信爲齊/王○趙曰髙祖以韓信爲大將登壇而拜之名絶假則眞拜之非)¶
(持假節而已此言諸將蒙寵如此故責以下句/之報主也舊注引韓信欲爲假王之事非其義)報主(洙曰一/作執玉)爾¶
何遲領郡&KR0186;無色之官皆有詞願聞哀痛詔(洙曰見忽/聞哀痛詔)¶
(注)端拱問瘡痍(洙曰時縉紳皆重内官而不樂外/任故子美有無色有詞之譏也)¶
　　　栁司馬至(洙曰此詩言中原/用兵民未安定也)¶
<pb:KR4c0018_SBCK_015-9a>¶
<pb:KR4c0018_SBCK_015-10a>¶
渡河歸(趙曰回紇助討禄山有功乾元元年請婚肅宗以/寧國公主下嫁明年可汗死公主以無子得歸)秋思¶
拋雲䯻(洙曰一/作&KR0066;)腰支賸(洙曰一/作勝)寶衣羣凶猶索戰(蘇曰王/丗充羣)¶
(兇兵猶索戰但持重吾軍然後大事可成〇趙曰/初爲和親/之因以藉具來助和親旣非而索戰則所以藉之之意又違矣)迴¶
首意多違¶
　　　歷歷¶
歷歷開元事分明在眼前(洙曰開元太/平之事也)無端賊盗起忽¶
巳&KR0010;時遷巫峽西江外(趙曰蜀江從西/來故謂之西江)秦城北斗邊爲¶
郎從白首(夢符曰右按後漢張衡思元賦尉尨眉而郎潜&KR0006;逮/三葉而遘武注尉謂都尉顔駟也尨蒼雜色也遘遇)¶
(也漢武故事曰上至郎署見一老郎鬢皓白問何時爲郎何其老/也對曰臣姓顔名駟以文帝爲郎文帝好文而臣好武景帝好老)¶
(而臣尚少陛下好少臣巳老是以三葉不遇也上感其言/擢爲㑹稽都尉〇趙曰懷長安也長安城謂之北斗城)卧病¶
數秋天¶
<pb:KR4c0018_SBCK_015-10b>¶
<pb:KR4c0018_SBCK_015-10b>¶
湖龍去逺(洙曰見先帝/弓劒逺注)銀海鴈飛&KR0055;(趙曰何遜經孫氏陵詩/云銀海終無浪金鳬㑹)¶
(不/飛)萬歳蓬萊日長懸舊羽林(洙曰&KR0363;萊殿名也羽林星名/漢有羽林軍〇趙曰句似難)¶
(解盖言天子如平日平時蓬萊殿中之日懸於殿間/今則懸在舊羽/林中爾羽林謂今守護陵寢者)¶
　　　提封¶
提封漢天下(洙曰東方朔傳提封頃畒〇師古曰/亦謂提舉四方之内揔計其數也)萬國尚同¶
心(洙曰民未/有離德也)借問懸車守何如儉德臨(洙曰懸車束馬言至/嶮也言以嶮爲守莫)¶
(&KR0002;守之以儉德也此吴起對魏文以在德不在嶮以此〇趙曰此/篇崇德息兵之義甚明所謂束馬懸車而後得入如此而後可以)¶
(守則莫如臨/之以儉德也)時徴俊乂入(洙曰言當捜/賢以自輔也)草竊(洙曰一/作莫慮)犬羊侵¶
(洙曰犬羊/戎狄也)願戒兵猶火恩加四海&KR0055;(洙曰言用兵莫若以恩/也左傳衆仲曰兵猶火)¶
(也弗戢將自焚〇蘇曰/陳羣皇恩溥加海岱)¶
　　　喜聞賊盗蕃寇揔退口號五首¶
<pb:KR4c0018_SBCK_015-11a>¶
<pb:KR4c0018_SBCK_015-12a>¶
(道志岷州崆峒西四十里〇/鄭曰水繞崑崙虚在西北)駞馬由來擁國門逆氣數年吹¶
路斷蕃人聞道漸星奔(趙曰劉孝摽廣絶交/論靡不望影星奔)¶
勃律天西采玉河(鄭曰唐西域傳大勃律西與小/勃律接西鄰北天竺烏萇地)堅昆碧¶
盌最來多(夢符曰右按唐書于闐國距京師九千七百里有/玉/河國人夜視月光盛処必得美玉堅昆國在唐爲&KR0219;戞)¶
(斯匈奴西鄙也地當伊吾之西焉&KR0132;北白山之旁〇鄭曰堅昆國/在康居西葱嶺北○趙曰勃律天之西乃采玉河所在應是于闐)¶
(國也碧盌/出堅昆國)舊隨漢使千堆寶少荅胡王萬疋羅(趙曰舊/日以千)¶
(堆隨漢使入貢而中國所少荅者特萬疋羅夫以蛮夷貢献之多/而中囯賜遺之不費自非服化從義而然乎○師曰晋平居悔爲)¶
(張鄴使于闐判官作行程記云其囯采玉之地玉河在于闐城外/其源出崑山西流一千三百里至于闐界牛頭山乃流爲三河一)¶
(曰白玉河在城東三十里二曰緑玉河在城西二十里三曰烏玉/河在緑玉河西七里其源雖一而其玉隨地而变故其色不同毎)¶
(&KR0010;五六月大水&KR0064;漲則玉隨流而至玉之多寡由水/之小大至秋水退乃可采人謂之撈玉堅昆亦胡也)¶
今春喜氣滿乾坤南北東西拱至尊大曆三年調玉¶
<pb:KR4c0018_SBCK_015-12b>¶
燭(趙曰爾雅曰/時和爲玉燭)玄元皇帝聖雲孫(趙曰爾雅釋仍孫之子爲/雲孫乃七丗孫也〇修可)¶
(曰唐以老子爲聖&KR0221;封&KR0007;元皇帝故曰聖雲孫〇師曰爾雅四時/和爲通正四氣和爲玉燭邢昺䟽曰四時和氣温潤明照故曰玉)¶
(燭又釋親孫之子爲曽孫曽孫之子爲玄孫玄孫之子爲來孫來/孫之子爲晜孫晜孫之子爲仍孫仍孫之子爲雲孫注言輕逺如)¶
(浮雲唐以老子爲聖祖封/玄元皇帝故曰聖雲孫)¶
　　　承聞河北諸道節度入朝歡喜口號絶句十¶
　　　二首¶
禄山作逆降天誅更有思明亦巳無(洙曰安禄/山史思明)洶洶人¶
寰猶不定時時戰闘欲何須(洙曰時尚有反者○趙曰廣/德元年七月吐蕃入寇矣)¶
社稷蒼生計必安蠻夷雜種錯相千周宣漢武今王¶
是(洙曰周宣中㒷漢武雄畧言除去/&KR0064;亂如漢武恢復帝業如周宣也)孝子忠臣後代看(趙/曰)¶
(此篇望諸節度/之忠孝如此)¶
<pb:KR4c0018_SBCK_015-13a>¶
喧喧道路多謌謡(洙曰一/作好童)河北將軍盡入朝始是乾¶
坤王室正却教江漢客魂銷(洙曰言亦望朝廷徴用也〇/趙曰公因喜諸節度入朝而)¶
(傷其流落未可還闕朝王䰟銷者所以重/嘆也舊住言亦望朝廷徴用豈公本意哉)¶
北(洙曰又/云不)道諸公無表來茫然庶事遣人猜擁兵相學¶
干戈銳使者徒勞萬里迴(洙曰吐蕃之亂諸/道節度无一/人救援者朝廷遣使敦諭竟不至)¶
鳴玉鏘金盡正臣(洙曰西征賦飛翠綬拖鳴玉以出禁門者衆/矣○趙曰鳴玉鏘金言諸節度之貴稱爲正)¶
(臣則公豈待/之以忠義耶)修文偃武不無人(洙曰武成云王來自商至于豐/乃偃武修文○蘇曰鄭玄曰陛)¶
(下修文偃武不能使天下无人山林之士/駢集闕下〇趙曰又責望於諸節度矣)興王㑹静妖氛氣¶
聖壽冝過一萬春(蒼舒曰丗&KR0003;晉武帝問孫皓聞南人好作/爾汝歌頗爲不皓正飲酒因以㪯觴&KR0134;帝)¶
(而言昔與汝爲鄰今與汝爲臣上汝一盃酒令汝壽萬春帝悔之/又古樂府秦筝曲羅䄂䬃灑拂梧桐促柱髙張散輕宫迎歌度舞)¶
(遏歸風歸風止流/月壽萬春歡無歇)¶
<pb:KR4c0018_SBCK_015-13b>¶
英雄見事&KR0002;通神聖哲爲心小一身(洙曰不役天/下以自奉)燕趙¶
休矜出佳麗(洙曰古詩燕趙多/佳人美者顔如玉)宮闈不擬選才人(洙曰唐/制才人)¶
(正二千石○趙曰此篇喜諸節度入朝所謂節度者河北之地也/旣喜其入朝却防其媚恱而献佳䴡故預以爲戒古詩云燕趙多)¶
(佳人美者顔如玉/才人宫中之爵號)¶
抱病江天白首郎(趙曰公晚年爲尚書工部貟外郎/也其字依傍馮唐白首爲郎矣)空山樓¶
閣暮春光衣&KR0227;是日朝天子草奏何人入帝郷(趙曰草/奏之語)¶
(則公有/所激矣)¶
澶漫山東一百州(鄭曰澶市連切漫莫干切/○韓曰澶漫不供貌也)削成如桉抱¶
青丘(洙曰削平也顔延年入河起陽峽踐華因削成○趙曰山/東言今日之河北也○鄭曰青丘在青州千/乗/縣)苞茅¶
重入歸&KR0028;内王&KR0021;還供盡海頭(洙曰左傳齊桓問罪楚囯/曰尓貢苞茅不入王&KR0021;不)¶
(共無以/縮酒)¶
<pb:KR4c0018_SBCK_015-14a>¶
東逾遼水北滹沲(洙曰遼水遼東囯水也山海經云大戲之山/滹沲之水出焉本代州繁畤縣東流經定州)¶
(深澤縣東南即光武所度處案滹沲河舊在饒陽南至魏太祖曹/操因饒河故瀆決令北注新溝水所以今在饒陽縣北○趙曰舊)¶
(本作呼沲非善本作滹沲是蓋河名也/光武紀至滹沲河無舡遇氷合得過)星象風雲喜共和(洙/曰)¶
(西域記賛註譯曰吾受命囯之黃耇日乆矣天/之無烈風雨雷也意中囯有聖人乎蓋往朝之)紫氣&KR0028;臨天¶
地闊(洙曰見東來紫氣滿函関注○趙曰紫氣関言函谷関也/周時尹喜爲関史望其有紫氣云當有聖人入関〇師曰)¶
(言関中有/佳氣也)黃金臺貯俊賢多(洙曰燕王置千金於臺上以延/天下之士謂之黄金之臺〇修)¶
(可曰燕昭王築臺以礼郭隗而継得樂毅/之属幽燕旣平其黃金臺上俊賢復集也)¶
漁陽突&KR0016;邯鄲兒(夢符曰右按後漢丗祖剋邯鄲置酒髙㑹/從容謂馬武曰吾得漁陽上谷突&KR0016;欲令)¶
(將軍將之武曰駑怯无方略丗祖曰/將軍乆將習兵豈与我&KR0122;吏同哉)酒酣並轡金鞭垂意¶
氣即歸&KR0031;闕舞雄豪復遣五陵知(洙曰漁陽突&KR0016;邯鄲/游俠其豪俊勇决古)¶
(有名稱也五陵漢之五陵亦豪俠所/聚之地復遣五陵知謂復爲王臣也)¶
<pb:KR4c0018_SBCK_015-14b>¶
李相將軍擁薊門(趙曰李相則節度使之稱相公者將軍則/節度使之稱將軍者擁薊門乃河北諸道)¶
(節度/矣)白頭惟有赤心存(蘇曰馬援曰吾白頭/老顔赤心壯志尚存)竟能盡&KR0003;¶
諸侯入(趙曰尽喜&KR0003;諸侯之入朝蓋/天子從來有至尊之&KR0020;也)知有從來天子尊¶
十二年來多戰&KR0163;天威巳息陣堂堂(洙曰孫子堂堂之/陣天威天子之威)¶
神靈漢代中興主功業汾陽異姓王(洙曰郭/子儀也)¶
　邊塞¶
　　古詩一十七首¶
　　　前出塞九首¶
戚戚去故里悠悠赴交河(洙曰陸士衡悠悠行邁逺戚戚&KR0104;/思深古詩戚戚何所迫又悠悠隔)¶
(山陂又回車駕言邁悠悠渉長道○蘇曰古詩轉戰交河道〇修/可曰按唐西州交河在伊州西七百里河水分流繞城下因以名)¶
(之漢侯應上書云車/師前囯王治交河)公家有程期(洙曰程限/期㑹也)亡命嬰禍¶
<pb:KR4c0018_SBCK_015-15a>¶
羅(劉曰漢竇榮亡命山林○趙曰畏公家之/期程而逃亡其命則必有収捕禍所及矣)君巳冨土境(蘇/曰)¶
(徐越吾君土境逺方物冨備而/又取炎瘴之地恐後爲中囯患)開邊一何多(師曰此句譏禄山/囯忠之徒爲囯生)¶
(事於夷/狄也)棄絶父母恩吞聲行&KR0018;戈(洙曰陸士衡詩夕息常/&KR0018;戈○㤗伯曰李奎&KR0013;)¶
(掠毀冠裂冕/吞聲&KR0018;戈)¶
出門日巳逺不受徒旅欺(師曰此言離家日乆巳習戰/闘之事故徒旅不能欺也)骨¶
肉恩豈斷(竦曰蘇武詩/骨&KR0079;枝葉)男兒死無時走馬脫轡頭(梅曰/木蘭)¶
(曲云南市/買轡頭)手中挑青絲(洙曰梁簡文帝紫騮馬詩青絲懸玉蹬/又云宛轉青絲鞚○趙曰宛轉青絲鞚)¶
(絲馬/鞚也)捷下萬仞岡俯身試搴旗(鄭曰搴起䖍切取也○洙/曰曹子建仰手接飛猿俯)¶
(身散馬蹄狡捷過猴猿勇剽&KR0002;豹螭/左太冲振衣千仞岡又斬將搴旗)¶
磨刀嗚咽水(洙曰嗚/一作呼)水赤刃傷手欲輕膓斷聲心緒¶
亂已乆(洙曰鮑昭東門行離聲断客情又行子心腸断〇修可/曰辛氏三秦記曰隴山天水大坂也俗歌云隴頭流水)¶
<pb:KR4c0018_SBCK_015-15b>¶
(嗚聲幽咽遥望秦川肝腸断絶故曰嗚咽水〇革曰東人西役升/此而顧莫不悲思其歌云隴頭泉水流離西下念我此行飄然曠)¶
(野登髙望逺/涕淚&KR0031;墮)丈夫誓許國憤惋復何有(鄭曰惋烏慣/切驚歎也)功名¶
圖騏驎(蘇曰羊弘基曰丈夫兒功名立於少壯時南征北伐剪/叛除姦期圗於騏驎何苦苦守筆硯度日而巳〇鄭曰)¶
(騏渠之驎力珎切漢/閣名&KR0030;功臣於此)戰骨當速朽(洙曰見今代騏驎閣注宋/司馬造石椁孔子曰死不)¶
(如速朽○師曰丈夫以身許國立功圖像/死何足恤况傷於離别乎此勸以義之意)¶
送徒旣有長(鄭曰丁丈切〇洙曰髙祖/以亭長爲縣送徒驪山)逺戍亦有身(鄭曰/戍束)¶
(遇切守/邊也)生死向前去不勞吏怒嗔(師曰足見其强驅人於/戰豈所謂恱以犯難民)¶
(忘其死/者乎)路逢相識人附書與六親哀哉兩決絶不復¶
同苦辛(洙曰國忠領劒南募使遣戍盧南餉路險/之舉無還者人人思乱此詩所以作也)¶
迢迢萬餘里領我赴三軍軍中異苦樂主將寧盡聞¶
(洙曰王仲宣從軍詩從軍有苦樂但問所從誰○師曰爲將之道/甘苦與衆同之今將樂而士苦苦樂之異如此豈善撫循士卒者)¶
<pb:KR4c0018_SBCK_015-16a>¶
(乎)隔河見胡&KR0016;倐忽數百羣我始爲奴僕幾時樹功¶
勲(洙曰漢衛青/&KR0108;於奴僕)¶
挽弓當挽強(蘇曰張諒少壯氣銳好/挽強弓明帝用爲校尉)用箭當用長(洙曰晁/錯云弩)¶
(不可以及逺與短兵同射不能中與亡矢/同中不能入與亡鏃同此將不省兵之過)射人先射馬擒賊¶
先擒王(洙曰前漢匈奴傳月氏欲殺冐頓冐頓奔歸頭曼頭曼/令將萬&KR0016;冐頓乃作鳴鏑習勒其&KR0016;射令曰鳴鏑所射)¶
(而不悉射者斬後冒頓以鳴鏑單于善馬左右悉射之冒頓知其/可用遂以鳴鏑射頭曼左右皆隨之遂殺頭曼而自立〇趙曰以)¶
(言士卒之各致其功舊又引晁錯&KR0003;不相/十○師曰甫謂射馬擒王不欲多殺傷也)殺人亦有限立國¶
自有疆(蘇曰左思曰列囯/分土自有&KR0416;界)苟能制侵陵豈在多殺傷(趙/曰)¶
(孟子曰定于一孰能一之不&KR0285;殺人者能一之而喜開/邊者乃好大喜功之士則公之詩豈不益於教化乎)¶
驅馬天雨雪軍行入髙山逕危抱寒石指落曽冰間¶
(鄭曰曽才登切○洙曰陸士衡驅馬渉隂山山隂馬不前仰慿積/雪岩俯渉堅氷渊〇條可曰前漢匈奴傳匈奴攻太原髙帝自將)¶
<pb:KR4c0018_SBCK_015-16b>¶
(兵擊之㑹冬雨雪卒/之墮指者十二三)已去漢月逺何時築城還浮雲暮¶
南征可望不可攀(趙曰公詩使周王褒燕歌行無復漢地関/山月唯有漠北薊城雲之意〇師曰暮望)¶
(歸雲南征不得與/之還是故嘆云云)¶
單于冦我壘(鄭曰單/時連切)百里風塵昏(晁曰王僧逹詩/千里莫沙昏)雄劒四¶
五動彼軍爲我奔(夢符曰古吴越春秋吴王闔閭使干將造/劒二枚一干將二鏌鎁鏌鎁者干將之妻)¶
(干將作劒金鐵之精未肯流干將夫婦乃断髮剪&KR0050;投之炉中金/鐵乃濡遂以成劒陽曰干將而作&KR0027;文隂曰鏌鎁而作漫理雄猶)¶
(陽也烈士傳作雌劒雄劒○修可曰烈士傳曰眉間尺者謂眉間/廣一尺也楚人干將鏌鎁之子楚王夫人常於夏納凉而抱鐵柱)¶
(心有所感遂懷孕後産一鐵楚王命鏌鎁鑄此精爲双劒三年乃/成劒一雌一雄鏌鎁乃留雄而以雌進楚王劒在匣中常有悲鳴)¶
(王問羣臣羣臣對曰劒有雌雄鳴者雌憶其雄也王大怒/收鏌鎁/殺之眉間尺乃爲父殺楚王○黃曰烈士傳劒有雌雄雄干將雌莫)¶
(耶越絶書曰楚王作鐵劒三枚晉鄭聞而求之不得興師圍楚之/城三年不解楚引太阿之劒登城而麾之三軍破敗士卒迷惑流)¶
(血千/里)虜其名王歸(修可曰前漢匈奴傳霍去病衛青/操兵歸澣海虜名王貴人以百數)繫頸授¶
<pb:KR4c0018_SBCK_015-17a>¶
轅門(鄭曰繫胡計頸居勁切〇洙曰曹子建求自試表昔賈&KR0105;/弱冠求試屬國請繫單于之頸而制其命終軍以妙年使)¶
(越欲得長纓繫其王覊致北闕轅門以車轅爲門也○唐曰宣帝/紀單于遣其名王奉献師古注名王謂有大名以别諸小王也〇)¶
(韓曰轅門出周礼掌舎掌王之㑹同之舎設/車宫轅門注謂王行止宿險阻之處備非常)潜身備行列(蘇/曰)¶
(盧綏僣身屈/志暫備行列)一勝可足論(蘇曰孫子曰一勝一&KR0018;/兵家常事不足論也)¶
從軍十年餘(師曰言用/兵乆也)能無分寸功衆人貴苟得欲語¶
羞雷同(洙曰曲礼毋雷同注雷之發聲物無不同/時應者人之言當各由已下當同然也)中原有闘¶
爭况在狄與戎(洙曰前漢匈奴賛曰書戒/蛮夷猾夏詩稱戎狄是膺)丈夫四方志¶
(洙曰礼射義桑弧蓬矢以射/天地四方示男子之有志也)安可辭固窮(琪曰語君子固窮/〇梅曰甫於斯時)¶
(寕可固窮不敢爲囯生事雖無/分寸之功其忠於君可見矣)¶
　　　後出塞五首(鮑曰天宝十四年乙未三月壬午安禄/山及契丹戰於漢水敗之故有後出塞)¶
(五首爲出兵/赴漁陽也)¶
<pb:KR4c0018_SBCK_015-17b>¶
男兒生丗間及壯當封侯(洙曰後漢班超常輟業投筆歎曰/無它志畧猶當效傳介子張騫立)¶
(功異域封侯安能乆事筆硯/間乎梁竦大丈夫生當封侯)戰伐有功業焉能守舊丘召¶
募赴薊門(鄭曰薊古詣切〇洙曰鮑明逺始隨張校尉召募/到河源〇趙曰鮑明逺結客少年埸云去郷三十)¶
(載復得還舊丘〇吕曰召募字出吴志云中郎將周祗乞於鄱/陽召募蓋召謂自隱度而應募爲召募也舊注所引在後矣)軍¶
動不可留千金買馬鞍百金裝刀頭(洙曰唐刺史見觀察/使皆抹苜靴足握刀)¶
(頭候路左○趙曰句法倣木蘭/歌西市買馬鞭南市買轡頭)閭里送我行親戚擁道周¶
(趙曰有枤之/杜生于道周)班白居上列(洙曰班白者不/&KR0018;戴於道路矣)酒酣進庶羞(洙/曰)¶
(曹子建緩帶傾庶羞〇趙曰/周礼庖人供䘮紀之庶羞)少年别有贈(洙曰古詩結/客少年&KR0163;)含&KR0015;¶
看吴鈎(洙曰鮑明逺騘馬金絡頭錦帶佩吴鈎○薛曰右按吴/越春秋吴王分聘歐冶子作名劒五一曰純鈎二曰湛)¶
(盧三曰豪曹四曰魚腸五曰巨闕秦客薛燭善相劒吴王取豪曹/巨闕等示之薛燭曰皆非寳劒也取純鈎示之薛燭曰光乎如屈)¶
(陽之華沉沉如芙蓉始生於湖觀其文如列星之行觀其光如水/溢于塘此純鈎也○修可曰吴王闔閭命國中作金鈎令曰善者)¶
<pb:KR4c0018_SBCK_015-18a>¶
(賞之百金有貪王之重賞者殺其二子以血統金遂成二鈎献而/求賞王曰爲鈎者衆子獨求賞何以異作鈎者曰吾之作鈎也殺)¶
(二子統成二鈎於是向鈎而呼二子之名曰我在此王不知汝之/神也聲絶於口兩鈎俱飛著父之胷王大驚曰寡人誠&KR0018;於子乃)¶
(賞百金遂服而不離身見吴越春秋〇孝祥曰此詩有封侯功業/之言則知爵不可濫受而國忠徒以貴妃之寵居極位豈非無功)¶
(而受/禄乎)¶
朝進東門營(洙曰夏官大司馬師以門名䟽古者軍將蓋爲營/治於國門魯有東門襄仲宋有相門右師皆上卿)¶
(爲將/軍者)暮上河陽橋(洙曰李陵詩携手上河梁游子暮何之王/仲宣從軍詩朝發鄴都橋暮濟白馬津〇)¶
(鄭曰河陽/洺邑也)落日照大旗(洙曰周礼司常建/九旗以待國事)馬鳴風蕭蕭(洙/曰)¶
(車攻䔥䔥馬鳴悠悠斾旌言不讙/譁也荆軻歌風蕭䔥&KR0006;易水寒)平沙列萬幕(洙曰見十年/出幕府注○)¶
部伍各見招(洙曰李廣幕府注幕府者以軍幕爲義軍旅無常/居止故以帳幕言之程不識正部曲行伍營陣擊)¶
(刀斗〇趙曰士卒之多則將各有一幕/故一部伍之人各相招認以居幕也)中天懸明月(洙曰子虚/賦曵明月)¶
(之珠/旗)令嚴夜寂寥(趙曰但見懸中天正照此夜而人不囂譁/則令嚴可知東坡詩令嚴鍾鼓三更月乃)¶
<pb:KR4c0018_SBCK_015-18b>¶
(用此/也)悲笳數聲動(洙曰李陵書胡笳互動牧馬悲鳴〇/沈曰笳居牙切塞上卷芦葉以吹)壯士¶
&KR0228;不驕借問大將誰恐是霍嫖姚(鄭曰嫖頻妙切○洙/曰霍去病爲嫖姚校)¶
(尉服䖍曰嫖姚勁疾之皃荀恱漢紀作票字霍去病後爲票&KR0016;將/軍尚取嫖姚之字耳今讀者音票遥不當其義○趙曰句法使曹)¶
(子建七哀詩備問歎者誰言是客子妻○十朋曰衛霍皆椒房之/親以致顯貴故比之國忠然國忠以寵幸進驕&KR0064;不恤士卒士卒)¶
(皆疾之故云/恐是霍嫖姚)¶
古人重守邊今人重髙勲(洙曰古人重守邊保其&KR0416;&KR0163;而巳/今人重髙勲則邀功而生事也此)¶
(後丗所以有窮/兵黷武之君也)豈知英雄主出師亘長雲(洙曰詩我出我/車○鄭曰亘居)¶
(鄧切/極也)六合巳一家四夷且&KR0012;軍(洙曰髙祖曰天下同姓一/家慎無反以六合爲一家)遂¶
使&KR0411;虎士&KR0108;身勇所聞(洙曰牧誓/如虎如&KR0411;)拔劒擊大荒(洙曰見/回略大)¶
(荒來注髙祖/紀拔劒擊柱)日收胡馬羣(洙曰古詩胡/馬嘶北風)誓開&KR0007;&KR0256;北(洙曰/月令)¶
(其神玄&KR0256;○趙曰玄&KR0256;北方之神也/玄&KR0256;北則尽玄&KR0256;所主之北地也)持以奉吾君(洙曰献功/也○耒曰)¶
<pb:KR4c0018_SBCK_015-19a>¶
(或擊大荒或開玄&KR0256;之北爲國生事持此功以献捷/於君雖受髙爵重禄不亦厚顔乎此詩諷國忠之徒)¶
獻凱(洙曰周礼注/凱献功之樂)日繼踵兩蕃静無虞(蘇曰叚容曰西/北安静二蕃无)¶
(虞年榖屢豐符瑞荐至冝陛下修文/養士之際○趙曰西北兩蕃巳寕矣)漁陽豪俠地(洙曰漁陽/北地也朱)¶
(叔元書奈何以區/區漁陽結怨天子)擊鼓吹笙竽(洙曰左太冲南隣擊鍾磬北/里吹笙竽○趙曰燕薊已復)¶
(而民/樂也)雲帆轉遼海(洙曰遼海遼東郡○端本曰劉晏雲㠶桂/楫遼海遼東郡○蘇曰吾欲張片㠶泛日)¶
(本轉遼海採訪海外竒異非區/區守一别駕折&KR0398;於子軰邪)粳稻來東呉(洙曰劉晏雲㠶/桂楫〇趙曰吴)¶
(地无/粳)越羅與楚練照耀輿臺軀(洙曰昭七年傳皂臣輿/輿臣臺曹子建下逮輿)¶
(臺)主將位益崇氣驕凌上都邊人不敢議議者死¶
路衢(洙曰時好邊功李林甫任蕃將也〇師曰主將禄山也禄/山兵還賞賚無貲玄宗御承天門率百官迎迓禄山恃功)¶
(髙氣凌公卿誰/復敢議其事哉)¶
我本良家子(洙曰石季倫詩我本漢家/子趙充國六郡良家子)出師亦多門(蘇曰/田穰)¶
<pb:KR4c0018_SBCK_015-19b>¶
(苴&KR0062;伐出師自有多門〇余曰左傳成公十六年左氏晉政多門/○趙曰東坡云詳味此詩蓋禄山反時其將校有脫身歸國而禄)¶
(山盡殺其妻子者不出其/姓可恨也先生之言如此)將驕益愁思身貴不足論躍¶
馬二十年恐辜明主恩(洙曰蔡澤曰躍馬疾駈四十三年足/矣○薛曰右按古樂府雉子班行以)¶
(死報君恩誰/能辜恩眄)坐見幽州&KR0016;長驅河洛昏(洙曰時禄山自幽州/䧟河洛曹子建幽并)¶
(游俠兒長駈䧟匈奴/○趙曰言禄山之來)中夜間道歸(洙曰見間道暫歸人注○/端本曰藺相如使人奉璧)¶
(間道馳/歸趙)故里但空村(洙曰顔延年去囯還故里幽門蔚蓬藜○/歐陽曰漢祖紀間道走軍注云間空也投)¶
(空&KR0169;而行不公&KR0139;也〇師曰言囯忠聞禄山有变巳䧟兩都遂脫/身自微路歸恐爲姦盗所&KR0023;故里但空村言其居民盡避胡也)¶
惡名幸脫免(蘇曰岑永幸脫此惡名/當洗耳浣心老采笋蕨)窮老無兒孫(蘇曰詳/味此詩)¶
(蓋禄山反時其將有脫身歸囯而禄山/盡殺其妻子者不出姓名亦可恨也)¶
　　　遣興三首¶
下馬古戰塲四顧但茫然(洙曰蘇子卿行役在&KR0062;塲〇蘇曰/俆昕過洛汭無復見當日五侯第)¶
<pb:KR4c0018_SBCK_015-20a>¶
(宅馳馬四顧/茫然歎息)風悲浮雲去黃葉墜我前朽骨穴螻蟻(洙/曰)¶
(老子其人巳死其骨巳朽陸機挽歌豐肌饗螻蟻妍骸永夷泯〇/修可曰莊子在上爲烏鳶食在下爲螻蟻食舊注引陸士衡詩豐)¶
(肌饗螻蟻/盖出於此)又爲蔓草纒(洙曰江淹恨賦試望平/原蔓草縈骨拱木歛魂)故老行嘆¶
息今人尚開邊(洙曰嚴助傳武帝時征伐四夷開置邊郡〇/蘇曰秦彭過五原見白骨蔽野駐泊嗟嘆乆)¶
(之曰今人不能艾民瘡痍尚思興/師開邊豈不憫&KR0058;民之性命乎)漢虜互勝&KR0018;封疆不常¶
全(洙曰前漢匈奴傳當孝武時雖征伐克&KR0023;而士馬物故亦畧相/當雖開河南之野建朔方之郡亦棄造陽之北九百餘里匈奴)¶
(人民毎來降漢單于亦輒拘留漢使以相報復其桀驁尚&KR0002;斯安/肯以愛子而爲質乎韓安囯漢數千里地爭利則人馬罷虜以全)¶
(制其敝去病云漢匈奴相紛拏殺傷大/當〇秦曰孫子一勝一&KR0018;兵家常事)安得廉恥(洙曰一/作頗)將三¶
軍同晏眠(師曰肅宗巳平禄山思明猶據鄴甫意欲專事鄴城/奈何&KR0079;食者謀不臧尚与吐蕃再&KR0062;故甫欲得廉頗)¶
(不邀功之將唯務安邊与/三軍晏眠不生事可矣)¶
髙秋登塞山(洙曰塞/一作寒)南望馬邑州(洙曰前漢地理志馬邑/屬鴈門郡晉太康地記)¶
<pb:KR4c0018_SBCK_015-20b>¶
(云秦時建此城輙崩不成有馬周旋戮走反覆父老異之因依以/築城遂名爲馬邑韓安囯傳武帝時匈奴來請和親大行王恢議)¶
(擊上以恢議隂使馬邑豪聶翁壹爲間亡入匈奴謂單于曰吾能/斬馬邑令丞以城降財物可盡得單于愛信以爲然而許之聶壹)¶
(乃詐斬死罪囚縣其頭馬邑城下視單于使者爲信曰馬邑長吏/已死可急來於是單于穿塞將十萬&KR0016;入武州塞當是時漢伏兵)¶
(車&KR0016;材官三十餘萬匿馬邑旁谷中單于入塞未至馬邑百餘里/覺之還去於是下恢廷尉逗留當斬恢行千金丞相蚡蚡不敢言)¶
(上而言於太后曰恢首爲馬邑事今不成而誅恢是爲匈奴報仇/也上朝太后太后以蚡言告上上曰首爲邑事者恢今不誅無以)¶
(謝天下恢聞/之乃自殺)降虜東擊胡(鄭曰降/戸江切)壯徤盡不留(洙曰時/回紇助)¶
(順收復京師遂進收東都前漢匈奴傳曰漢大發&KR0028;東輕銳士盡/力擊匈奴郡囯吏三百石伉徤習&KR0016;射者皆從軍○蘇曰匈奴寇)¶
(邊韓安囯悉師向北少年/拒敵惟老弱留守城邑)穹廬莽牢落(洙曰匈奴曰匈奴父/子同穹廬卧師古曰)¶
(穹廬旃帳也其形/穹隆故曰穹廬)上有行雲愁老弱哭道路願聞甲兵¶
休(洙曰前漢賈&KR0162;之傳珠崖反發兵擊之諸縣更叛連年不定上/與有司議大發軍&KR0162;之建議以爲不可曰當此之時㓂賊並起)¶
(軍旅數發父&KR0062;死於前子闘傷於後女子乘亭障&KR0012;兒號道路老/母寡婦飲泣巷哭上以問丞相于定囯對以&KR0028;東困乏民難摇動)¶
<pb:KR4c0018_SBCK_015-21a>¶
(&KR0162;之議是上遂從之前漢匈奴傳匈奴上漢書曰願寢兵休士以/安邊民使少者得成其老老者得安其處○蘇曰王子湮年老氣)¶
(衰病痺不能多飲可恨單于/冦渭南老弱扶携啼泣塞道)鄴中事反覆死人積如丘(洙/曰)¶
(事反覆一云何蕭條憶昔詩云鄴城反覆不足怪後漢韓遂語馬/騰曰天下反覆未可知也〇蘇曰馬良連年兵火尸積如丘〇趙)¶
(曰兩京雖復平矣而賊猶保相州旣圍復/解則士卒傷死可知矣鄴中乃相州也)諸將巳茅土載驅¶
誰與謀(洙曰李陵与蘇武書陵爲足下當享茅土之薦䇿丈錫/君玄土苴以白茅○師曰鄴中叛服不常人死如丘山)¶
(萬一有変諸將巳冨貴各頋私家誰/與囯家謀事哉此甫爲朝廷憂也)¶
豐年孰云遲甘澤不在早(洙曰陸機雲賦甘澤霶霈孫楚/雪賦膏澤液普潤田中肅肅三)¶
(麥實豐年曹子建良田/無晚&KR0010;膏澤多豐年)耕田秋雨足禾&KR0112;已映道(蘇曰趙益/桑麻蔽天)¶
(禾&KR0112;/映壟)春苗九月交顔色同日老勸汝衡門士(洙曰衡門/見秋雨歎)¶
(注○時可曰詩衡門之下可以棲/遟注横木爲門盖貧者之居也)勿悲尚枯槁(洙曰漁父形/容枯槁莊子)¶
(枯槁/之士)時來展材力先後無醜好(師曰此諭衡茅之士乆困/一旦遇時立功以取富貴)¶
<pb:KR4c0018_SBCK_015-21b>¶
(安問其先後之不同邪甫意勉乆/困之士譏驟進立功者不足爲貴)但訝鹿皮翁忘機對芳¶
草(洙曰列仙傳鹿皮翁者菑川人也少爲府小&KR0119;機巧舉手能成/器械岑山上有神泉人不能至也小吏白府君請木工斧斤三)¶
(十人作轉輪懸閣意思叢生數十日梯/道四門成上其巔作茅舎自止其旁)¶
　將帥¶
　　古詩四首　律詩六首¶
　　　乆雨期王將軍不至¶
天(洙曰一/作山)雨蕭蕭滯(洙曰一/云帶)茅屋空山無以慰幽獨(趙/曰)¶
(楚辭曰幽獨/處乎山中)銳頭將軍來何遲(洙曰傳言白/起頭小而銳)令我心中苦¶
不足數看黃霧亂玄雲時聽嚴風折喬木泉源泠¶
泠雜猿狖(鄭曰余救切/鼠屬子居旋)泥濘漠漠飢鴻鵠(鄭曰濘/乃定切)歳暮¶
窮隂耿未巳人生㑹面難再得(趙曰古詩㑹面安可知/李延年歌佳人難再得)¶
<pb:KR4c0018_SBCK_015-22a>¶
憶爾腰下鐵絲箭射殺林中雪色鹿前者坐皮因¶
問毛知子歷險人馬勞異獸如飛星宿落(鄭曰宿思救/切列星也)¶
應弦不礙蒼山髙安得突&KR0016;只五千崒然眉骨皆爾¶
曹走乎亂丗相催促一豁明主正&KR0650;陶憶(洙曰一/云恨)昔范¶
増碎玉斗(洙曰鴻門之㑹漢王使張/良獻玉斗於范増増碎之)未使吴兵著白&KR0129;(趙/曰)¶
(南史梁人陳慶之麾/下悉白袍所向披靡)昏昏閶闔閉氛祲(洙曰時賊據京師/〇趙曰即吴之閶)¶
(闔門也舊注云時賊據京師是時大曆二年京師/晏然矣〇鄭曰祲子鴆切精氣感祥又咨㝷切)十月京南雷¶
怒號(未曰十月而/雷變異也)¶
　　　&KR0009;贈王十將軍承俊¶
將軍膽氣雄臂懸兩角弓(蘇曰趙括毎出乗髙馬左右懸/二白角弓○趙曰孫子曰并敵)¶
(一向奪/其膽氣)纒結青騘馬出入錦城中時危未受&KR0207;(洙曰未受/&KR0207;言未經)¶
<pb:KR4c0018_SBCK_015-22b>¶
(專征〇趙曰受/&KR0207;則爲大將矣)&KR0020;屈難爲功賔客滿堂上何人髙義同¶
　　　魏將軍歌¶
將軍昔著從事衫(鄭曰著陟畧切○洙曰别駕亦曰治中從事/孔恂爲别駕從事○蘇曰吴起暫卸戰裘學)¶
(著從事衣衫〇趙曰初/爲幕官於元帥府耳)鐵馬馳突重兩衘(洙曰衘衘勒也〇/蘇曰漢靈帝飛黄)¶
(良駿重衘交轡〇趙曰馬/勒重御則戰馬之謹也)被堅執銳略西極(洙曰前漢髙祖/紀朕親彼堅執)¶
(銳師古曰&KR0013;堅謂甲胄也執銳謂利/兵也爾雅西至於邠國謂之西極)崑崙月窟東蔪巖(鄭/曰)¶
(嶄仕咸切石髙峻〇洙曰相如賦嶄巖/參差&KR0045;雄長&KR0045;賦西壓月窟東震日城)君門羽林萬猛士惡¶
&KR0002;哮虎子所監(洙曰監領也君門羽林禁旅也漢有羽林軍詩/噉如哮虎言其勇也〇趙曰申言將軍監軍於)¶
(殿前/也)五年起家列霜㦸(彦輔曰門列棨㦸也〇蘇曰&KR0045;素起家/五年門列棨㦸韓休語子曰爾軰豈不)¶
(見楊將軍乎不數年門列&KR0030;㦸况爾軰堂堂然獨守蠹簡/學組綉對偶比楊將軍逺矣〇趙曰言將軍驟貴如此)一日¶
過海收風㠶(趙曰言將軍逺/征而利於速戰)平生流輩徒蠢蠢長安少¶
<pb:KR4c0018_SBCK_015-23a>¶
年氣欲盡(趙曰&KR0026;將軍冨/貴功名而然矣)魏侯骨聳精爽緊華嶽峯尖¶
見秋隼(趙曰清秋之隼鳥也凢鷙鳥以秋而健所以比之〇/俯曰謝承後漢書竇武上䟽曰奉承詔命精爽隕越)星¶
纒寶校金盤陁(時可曰星&KR0414;寶校金盤陁盖馬裝也顔延年赭/白馬賦云具服金組兼餙丹艧寶校星&KR0414;縷章)¶
(霞布注云以金組青飾其裝具如星霞之布○蒼舒曰右按文選/張平子東京賦龍輈華轙金鑁鏤錫方釳左纛鈎膺玉瓖注蔡邕)¶
(白金鍐者馬冠也髙廣各五寸上如三華形在馬髦前鍐切鏤彫/節也當顱刻金爲之毛詩曰鈎膺鏤錫所謂寶校此其具也第尊)¶
(卑之制殊耳又古樂府白/馬金具裝横行遼水旁)夜&KR0016;天駟超天河(洙曰天官書漢/中四星曰天駟)¶
(房一星曰天良旁八星絶漢曰天漢○趙曰此言將軍所&KR0016;之馬/乃御廐馬也星&KR0414;寳校倒使顔延年赭白馬賦全語〇彦輔曰天)¶
(官書漢中四星曰天駟/使此者以言御廐耳)攙搶熒惑不敢動(鄭曰上&KR0004;衘下楚/耕切災星〇洙曰)¶
(攙搶妖星熒惑火星不敢動言畏其威也○蘇/曰司馬仲逹曰星拱帝座熒惑攙搶焉敢動)翠㽔雲旓相¶
蕩摩(鄭曰旓所交切旌旗旒也〇洙曰翠㽔雲旓皆旗也相蕩/摩舒閑也〇夣符曰右按文選啓翠華之葳㽔又張平子)¶
(西都賦曰棲鳴鳶曳雲旓又司馬相如子虚賦下摩蘭蕙上/拂羽蓋錯翡翠之葳蕤注徐廣曰錯音措或作錯紛翠㽔)吾¶
<pb:KR4c0018_SBCK_015-23b>¶
爲子起歌都護(洙曰漢遣王吉護匈奴南北兩道故/曰都護〇趙曰古樂府有丁督護歌)酒䦨揷¶
劒肝膽露鈎陳蒼蒼風玄武(洙曰一本云玄武暮隋天文/志鈎陳六星在紫宫中故天)¶
(子殿前亦有鈎陳所以法天也蒼蒼言其明也玄武亦明星也〇/趙曰鈎陳星名玄武關名〇安石曰三輔舊事曰未央宫北有玄)¶
(武關舊本誤以武字爲韻云風玄武極無義理徒誤學/者以鈎陳則蒼蒼以玄武則暮言當酒闌揷劒之時)萬&KR0010;千¶
秋奉明主(趙曰申言將軍/監軍於殿前矣)臨江節士安足數(洙曰夔州號/臨江軍〇趙)¶
(曰言將軍乃天子之節士非特臨江王節士而巳〇修可曰臨江/節士史失其名唯古樂府載宋陸厥臨江王節士歌曰節士慷&KR0099;)¶
(髮上衝冠彎弓掛&KR0002;水長劒竦雲端是也〇俯曰夔州號臨江軍/甫欲將軍效漢王吉都護蕃漢而臨江節士又安足數甫自稱臨)¶
(江節/士)¶
　　　戯作花卿歌(洙曰髙適傳梓州副使叚子璋反以兵/攻東川節度李奐適率州兵與西川節)¶
(度使崔光逺攻子璋斬之西川牙將花敬定者恃勇旣/誅子璋大掠東蜀天子怒之〇師曰甫爲花卿痛惜之)¶
成都猛將有花卿(夢符曰右按左太冲蜀都賦金城石郭兼/市中區旣且麤崇實號成都〇魯曰花卿)¶
<pb:KR4c0018_SBCK_015-24a>¶
(家在丹稜東館鎮至今血/食其郷本朝封爲忠應公)學語小兒知姓名用如快鶻風¶
火生(蒼舒曰右按南史曹景宗謂所親曰我昔在郷里&KR0016;快馬/如龍與年少軰數十&KR0016;拓弓弦作礕礰聲放箭如餓䲭呌)¶
(平澤中逐麞數肋射之渇飲其血飢食其胃甜如甘露漿&KR0116;耳後/生風鼻尖出火此樂使人忘死不知老之將至〇余曰易家人卦)¶
(巽上離下爲風自火出火熾則風生風生/自火自内而出也象曰風自火出家人)見賊唯多身始輕¶
(洙曰漢光武/見大敵則勇)綿州副使着柘黄(洙曰綿州副使段子璋也着/柘黄僣乗輿服色也〇趙曰)¶
(而公今詩云綿州則梓州字誤/傳爲綿州乎柘黃天子之服也)我卿掃除即日平子璋髑¶
髏血模糊(梅曰模糊/血塗貌)手提擲還崔大夫(洙曰子璋即叚/子璋也崔大夫)¶
(崔光逺也○蘇曰少陵時有病瘧者少陵謂之曰吾詩可療之病/者曰云何少陵曰夜闌更執燭相對如夢寐其人誦之瘧猶是也)¶
(少陵曰更誦吾詩云子璋髑髏血模糊手提擲還崔/大夫其人誦之果愈然則可以感&KR0017;神信不妄矣)李侯重有¶
此節度(洙曰李侯東川節度使李奂也〇趙曰段子璋旣攻東/川則李奐必失節度矣以花卿斬之則李侯復保有節)¶
(度/焉)人道我卿絶丗(洙曰一/作代)無旣稱絶丗無天子何不喚¶
<pb:KR4c0018_SBCK_015-24b>¶
取守京都(洙曰譏其掠奪也〇黄曰子美作花卿歌雄壯激昂/讀之想見其人也楊明叔爲余言花卿家在丹陵東)¶
(館鎮至今有英氣血食/其卿見封爲忠應公)¶
　　　投贈哥舒開府翰二十韻(鄭曰名翰其先蓋突厥/施酋長哥舒部之裔)¶
今代麒麟閣何人第一功(洙曰漢武帝&KR0023;麟作麒麟閣以&KR0030;/功臣像也虞義詩當今麟閣上千)¶
(載有雄名漢宣帝甘露三年上思股肱之美乃圖&KR0030;大將軍霍光/等十二人於麒麟閣漢髙祖即位論功行封以蕭何功爲第一)¶
君王自神武(洙曰尚書曰帝德廣運乃聖乃神乃武乃文/前漢刑法志髙祖躬神武之才揔&KR0259;英雄)駕¶
馭必英雄(洙曰吴張昭曰人/君能駕御英雄)開府當朝傑(洙曰齊職儀曰/開府儀同三司)¶
(秦漢無文唐制開府儀同三司從一品官〇/趙曰翰於天寶十一載加開府儀同三司)論兵邁古風先¶
鋒百勝在(洙曰勝一作戰劉牢之爲前鋒百/戰百勝號爲北府兵敵人畏之)略地兩隅空¶
(洙曰漢書鄂秋曰曹參雖/有野戰略地之功如此)青海無傳箭(洙曰翰築城青海上/吐蕃攻破之移築龍)¶
(駒鼻吐蕃不敢近青海〇趙曰胡人毎起兵則/傳箭爲號或曰守城之法更夜傳箭以警其睡)天山早挂弓¶
<pb:KR4c0018_SBCK_015-25a>¶
(洙曰薛仁貴傳將軍三箭定天山將士長歌入漢&KR0028;天山即祁連/也匈奴謂天爲祁連今鮮卑語然見武紀注所謂天山即祁連也)¶
(〇趙曰早挂/弓則不復用)廉頗仍走敵(洙曰見廉頗/出將頻注)魏絳巳和戎(洙曰/魏絳)¶
(勸晉侯和戎以爲有五利公從之魏絳盟諸戎脩民事田以時旣/而鄭人來歸賂晉侯以師悝師觸師蠲歌鐘二肆具及鎛磬女樂)¶
(二八晉侯以樂之半賜魏絳曰子教寡人和戎八年之中九合/諸侯如樂之和請與子樂之於是魏絳始有金石之樂禮也)毎¶
惜河湟棄新兼節制通(趙曰翰十二載進封凉國公兼河西/節度使盖以河湟之乆棄欲得翰收)¶
(復之故使之/節度河西也)智謀垂睿想(洙曰王忠嗣&KR0013;罪詔翰入朝帝虚心/待之〇趙曰方謀復河隍而爲帝所)¶
(系/想)出入冠諸公日月低秦樹乾坤繞漢宫(趙曰此言收/後之功也按)¶
(傳云攻破吐蕃共濟收黄河九曲以其地置兆陽郡/此所謂日月所臨特低秦樹乾坤所包獨繞漢宮)胡人愁逐¶
北(洙曰言胡人數爲翰所破而敗北也吐蕃甞盗積石軍麥爲翰/所破馬無還者服䖍曰自敗曰北○趙曰翰之威武胡人愁其)¶
(攻逐而敗北矣漢書注師敗曰北/舊注引吐蕃盗麥爲翰所破非是)宛馬又從東(鄭曰宛於爰/切○洙曰漢)¶
(伐大宛得天馬乃作歌曰天馬來歷無草徑千里循東道言翰能/振威武故蠻夷畏服宛馬復來也〇夢符曰右按文選阮籍詩天)¶
<pb:KR4c0018_SBCK_015-25b>¶
(馬出西北由/來從東道)受命邊沙逺(洙曰邊沙一作軍/麾翰屢節鎮邊郡)歸來御席同¶
(洙曰翰甞來朝帝命髙力士賜宴詔尚食生擊鹿取血瀹膓生洛/河以賜之〇趙曰邊沙逺&KR0204;言河西爲逺御席同言復河隍功成)¶
(而歸寵宴之盛此並終節制河西後來事舊注/所引皆在河西節度巳前煌惑學者不得不辯)軒墀曽寵鶴¶
(洙曰左傳狄人伐衛懿公好鶴鶴有乗軒者將戰國人受甲者皆/曰使鶴鶴實有禄位余焉能戰〇余曰邵氏聞見録云子美軒墀)¶
(曽寵鶴如鶴乗軒左傳注云軒大夫車也/非軒墀之軒或以爲病惟知詩者能辨之)畋獵舊非熊(洙曰文/王將出)¶
(獵&KR0114;之曰所&KR0023;非熊非羆非虎非&KR0411;乃霸王之輔也於是文王獵/果遇太公於渭之陽與語大&KR0003;同載而歸以爲師也〇趙曰言翰)¶
(之貴寵已如乗軒之鶴明皇得之如文王/之得吕望左傳衛懿公好鶴鶴有乗軒者)茅土加名數(洙曰禹/貢徐州)¶
(厥貢惟土五色注王者封五色土爲社建諸侯則各割其方色士/與之使立社燾以黄土苞以白茅茅取其㓗黄土取王者覆四方)¶
(名數謂等其爵位輕重而爲之名數也故名位不同禮亦異數〇/趙曰此言翰進封西平郡王也茅土事凡建國名以其方色之土)¶
(與之立社燾以/黄土苴以白茅)山河誓始終(洙曰沛公即位封功臣爲之誓曰/使黄河如帶太山&KR0002;礪國以永存)¶
(爰及苗裔於是申以丹書之信重以白馬之盟又作十八侯位次/杜業納&KR0003;曰迹漢功臣亦皆割符丗爵受山河之誓存以著其號)¶
<pb:KR4c0018_SBCK_015-26a>¶
<pb:KR4c0018_SBCK_015-27a>¶
(吏以䝉年小輕之曰彼豎子何能爲此以&KR0079;餒虎耳他日與&KR0170;㑹/又&KR0214;辱之䝉大怒拔刀殺吏出俄因校尉&KR0061;雄自首因間言於孫)¶
(策䇿竒之召至左右一云郷曲輕周處將軍拔吕䝉周處晉人/字子隱膂力過人好馳騁田獵不脩細行縱情肆慾郷曲患之)防¶
身一長劒將欲&KR0029;崆峒(洙曰一作防身有長劒聊亦&KR0029;崆峒/宋玉賦長劒耿介&KR0029;天〇趙曰晉孫)¶
(楚叅石苞驃&KR0016;將軍事恃才傲苞因有嫌&KR0169;吴孫䇿吕䝉召置在/右子美欲有兾於翰故先引以爲言以軍事則能留孫楚異乎石)¶
(苞之不容以行間則有識吕䝉如孫䇿者如此則我所防身之劒/亦欲&KR0029;之於崆峒也〇師曰玄宗即位自&KR0018;神武好開邊境駕馭)¶
(英雄之士以爲將帥哥舒守開符得自選將校叅謀唐制開府儀/同三司三司者三公也從一品官哥舒特膺帝眷必立大功爲麒)¶
(麟第一人北征突厥西伐吐蕃略取也故云兩隅空青海軍中夜/傳箭以守無傳箭言無警也宋玉曰彎弓掛扶桑早掛弓言休兵)¶
(也旣敵一走竄畏吾之威斯與吾求和故云魏絳已和戎河隍乃/河曲築隍以備冦王忠嗣守河隍爲冦所敗翰入朝陳攻守計帝)¶
(以翰領節制虚心待之出入朝廷諸公莫敢比望日月低秦樹乾/坤繞漢宮言帝任翰&KR0028;中之&KR0020;由此髙大不爲冦所陵逼也吐蕃)¶
(甞盗積石軍麥爲翰所敗師敗曰北冦旣敗北由是胡人畏威遂/以馬入獻故曰宛馬又從東此皆援以爲喻之辭非真獻馬也翰)¶
(受命節鎮邊郡故云邊沙逺及歸朝帝賜坐作生洛河以宴之故/云御席同衛懿公曽寵鶴今帝之寵翰非寵鶴之比也䇿行言以)¶
<pb:KR4c0018_SBCK_015-27b>¶
(計用兵不暇交戰故云遺戰伐遺棄也昭融言帝之哲鑒也翰用/謀與帝意合故能聳動於帝勲業青&KR0256;上言立功之髙也交親氣)¶
(槩中言氣義之感人也甫自言未&KR0023;爲翰之上客而頭巳白惜不/爲翰之眷待也古詩云王孫不歸來緑盡池塘草幾年春草歇謂)¶
(不能歸郷也今日暮途窮歎衰老也軍事留孫楚甫參翰幕府也/行乃行伍行間識吕䝉言翰識擢甫於微賤也崆峒山在西正當)¶
(吐蕃所入之道將&KR0029;劒/崆峒從翰守節鎮也)¶
　　　諸將五首¶
漢朝陵墓對南山(洙曰張孟陽七哀詩北邙何壘壘髙陵有/四五借問誰家墳皆云漢丗主恭文遥相)¶
(望原陵/&KR0650;膴膴)胡虜千秋尚入&KR0028;昨日玉魚䝉葬地(洙曰西/京雜記)¶
(長安大明宫宣政殿此殿初就毎夜見數&KR0016;衣鮮麗遊往其間髙/宗使巫祝劉明奴王湛然問其所由&KR0017;云我是漢楚王戊太子死)¶
(葬於此明奴等曰按漢書戊與七國反誅死無後焉得其子葬於/此&KR0017;曰我當時入朝以路逺不從坐後病死天子於此葬我漢書)¶
(目有遺誤耳明奴因宣詔與改葬&KR0017;喜曰我昔日亦是近屬豪貴/今在天子宮内出入不安改&KR0114;極爲幸甚今在殿東北入地丈餘)¶
(我死時天子歛我玉魚一&KR0031;今猶未朽必以此相送勿見奪也明/奴以事奏聞有勑改葬&KR0080;外及發掘玉魚宛然見在棺槨之屬朽)¶
<pb:KR4c0018_SBCK_015-28a>¶
(爛巳盡自是/其事遂絶)早時金盌出人間(洙曰孔氏怪曰盧充家西有/崔少府墓一日見一府舎門)¶
(進見少府與崔小女爲婚三日崔曰君可歸女生男當以相還居/四年三月三日臨水戯忽見崔氏并少府抱兒還充又與盌并贈)¶
(詩一首充取兒盌及詩女忽不見充詣市賣盌崔女姨曰我妹之/女嫁而亡贈以金盌着棺中云〇田曰&KR0024;遺云沈炯行經漢武通)¶
(天臺爲表奏之其略曰甲帳珠簾一朝零落茂陵玉盌遂出人間/今公所言乃茂陵事但金玉異爾舊所引乃女子之事也〇趙曰)¶
(此四句所以激怒諸將也漢朝天子之陵大臣之墓自/以對南山千秋萬歳之固矣及胡虜入關不無侵掠也)見愁汗¶
馬西戎逼曽閃朱旗北斗閑(洙曰子美父名集中兩處用/閑字皆非是謂吐蕃於河隴)¶
(䧟京師也○趙曰前四句旣有胡虜發掘&KR0193;墓矣今継有吐蕃/之難而諸將不知憤激速來長安禦戎也長安號北斗城耳)多¶
少材官守涇渭(洙曰漢材官蹶/張皆武臣也)將軍且莫破愁顔(趙曰爲/將軍者)¶
(當以防冦爲念且莫/破愁顔而爲樂也)¶
韓公本意築三城擬絶天驕拔漢旌(洙曰匈奴傳天之驕/子○夢符曰右按唐)¶
(吕温三受降城碑黙啜強&KR0064;朔方天緫管韓國公張仁愿請築三/城奪據其地中宗詔許横議不撓於是留及&KR0050;之戍斬姦命之卒)¶
<pb:KR4c0018_SBCK_015-28b>¶
(六城雷動三城岳立以拂雲祠爲中城東西相去各四百里過朝/那而北闢斥候迭望幾二十所損費億萬減兵萬人〇趙曰漢匈)¶
(奴傳自稱爲天之驕子而回紇/者匈奴之種也故亦得稱天驕)豈謂盡煩回紇馬翻然逺¶
救朔方兵(洙曰言築城以備蕃冦而蕃反爲唐平難也〇趙曰/至德元年郭子儀以朔方安西回紇等兵討安慶緒)¶
(其後回紇恃功侵擾/中國此公所以嘆也)胡來不覺潼&KR0028;隘(洙曰謂禄山䧟關/也〇趙曰潼關非)¶
(不隘也而胡來不覺其隘蓋以/失守也此以譏哥舒翰之敗)龍起猶聞晉水清(洙曰謂肅/宗起於靈)¶
(武也〇趙曰河北者晉地也乃安賊/所起之地肅宗龍飛而晉水復清)獨使至尊憂社稷諸¶
君何以荅升平(蘇曰劉毅曰至尊獨憂社稷焦心/勞思諸大夫忍食&KR0079;端然安君平)¶
洛陽宫殿化爲烽(洙曰曹子建洛陽何/寂寞宮殿盡燒焚)休道秦&KR0028;百二¶
重(洙曰張孟陽劒閣銘秦得百二併吞山河注言百二謂以二萬/之衆足以當百萬得形&KR0020;也〇趙曰祖出前漢田肯賀髙祖曰)¶
(陛下治秦中秦形勝之國也帶山阻河持㦸百萬秦得/百二焉注曰秦地險固二萬人足當諸侯百萬人也)滄海未¶
全歸禹貢薊門何處盡堯封(洙曰言爲盗賊所奄有也〇/趙曰滄海&KR0204;山東薊門言河)¶
<pb:KR4c0018_SBCK_015-29a>¶
(北言爲盗/賊所䧟也)朝廷衮職雖多預天下軍儲不自供(趙曰罪/朝廷之)¶
(臣不能補衮也下言郡國不/修貢賦湏上求索而後供也)稍喜臨邊王相國(洙曰王縉也/文中子折衝)¶
(樽爼不/臨邊)肯銷金甲事春農(洙曰蔡文姬詩/金甲耀日光)¶
回首扶桑銅柱標(洙曰見南海殘銅柱注〇趙曰/馬援南征建銅柱標以勒功)&KR0115;&KR0115;氛¶
䘲未全銷越裳翡翠無消息(洙曰前漢西域傳賛孝武之/丗覩犀布玳瑁則建朱崖七)¶
(郡自是之後明珠文甲通犀翠羽之珍盈於後宫師古注云昔周/公相成王越裳氏重九譯而獻白雉譯曰吾受命國之黄耇巳日)¶
(乆矣天之無烈風迅雷也意/中國有聖人乎蓋往朝之)南海明珠乆寂寥(洙曰賈琮傳/交趾土多珎)¶
(異産明璣翠羽犀象瑇瑁/異香美木之屬莫不自出)殊&KR0236;曽爲大司馬(洙曰東晉石勒/侵阜陵詔加王)¶
(導大司馬假以黄&KR0207;出討/之軍次江寧帝親餞于郊)揔戎皆揷侍中貂(洙曰漢侍中冠/武弁大冠亦曰)¶
(惠文冠加璫附蟬爲文貂尾爲飾也〇趙曰此&KR0055;責諸君徒享髙/爵厚恩而不能輸忠者也故有下句〇師曰子美甞有自平宫中)¶
(吕太一南海收珠之句蓋呂太一爲廣州使舉兵叛故翡翠明珠/乆不貢朝廷&KR0003;者多引此詩以解太一之事揔戎皆揷侍中貂言)¶
<pb:KR4c0018_SBCK_015-29b>¶
(將帥邀功皆/居髙官也)炎風朔雪天王地只在忠良翊聖朝(洙曰/言天)¶
(子冒風雪於外所頼者惟忠臣而巳〇趙曰公以莫非/王土當脩職貢必欲其來而在忠臣翊賛天子而巳矣)¶
錦江春色逐人來(趙曰此篇專言嚴武也公以去年夏離成/都而今年至夔初見春焉故云逐人來)¶
巫峽清秋萬壑哀(洙曰殷仲文詩獨有清秋日能使髙興盡/又爽&KR0284;驚幽律哀壑叩虚牝〇趙曰公至)¶
(&KR0490;初見/秋也)正憶往時嚴僕射(洙曰/嚴武)共迎中使望郷臺(趙/曰)¶
(嚴武鎮蜀辟公爲叅謀望郷臺在成都之/北時公隨嚴僕射登此臺以迎中使也)主恩前後三持節¶
(洙曰按武傳兩鎮蜀一刺綿州〇趙曰第一次寳應元年正月權/令兩川都節制第二次於六月專以節制西川阻徐知道反不得)¶
(進第三次廣德二年朝廷方正以兩/川合一節度而武以黄河侍郎來)軍令分明數舉盃西蜀¶
地形天下險安危須仗出羣材(洙曰劒閣銘曰形勝之地/匪親勿居〇趙曰安危則)¶
(安其危也公於八哀之言武公來/雪山重武公去雪山輕正此意矣)¶
　軍旅¶
<pb:KR4c0018_SBCK_015-30a>¶
　　古詩二首　律詩七首¶
　　　&KR0045;旗(彦輔曰三年夏六月成都尹鄭公置酒公堂&KR0026;&KR0016;/士試新旗幟〇俯曰代宗大曆三年甫離峽中之)¶
(荆南夏六月鄭公置酒公堂&KR0026;&KR0016;/士旗幟將平吐蕃之難而作此詩)¶
江(洙曰一/作風)雨颯長夏(石曰夏日長故/云長夏颯動也)府中有餘清(洙曰謝/霊運密)¶
(林含餘清○蘇曰張敞新秋/雨過民事簡府中景物餘清)我公㑹賔客肅肅有異聲¶
(君平曰鄭公持軍/&KR0202;粛有殊異声名)初筵閱軍裝(竦曰閱/視也)羅列照廣庭(洙/曰)¶
(詩有來雍雍/至止粛粛)庭空六(洙曰一/作四)馬入(蘇曰任安等六馬&KR0016;/直入安西都護府)駊¶
騀&KR0045;旗旌(鄭曰駊布可騀王可切馬揺頭也〇洙曰甘/泉賦崇丘陵之駊騀&KR0006;駊騀山阜之髙皃也)迴迴¶
偃飛蓋(洙曰劉公幹回回/自昏乱曹子建/飛盖相追隨〇倪曰逥迴&KR0020;回旋也)熠熠迸流星(洙/曰)¶
(何東賦掉奔星之流稱又/校獵賦曵彗星之飛旗)來纒(洙曰一/作衡)風飈急去擘山岳¶
傾(彭曰言揚旗去來/之狀其疾速&KR0002;此)材歸俯身盡(洙曰鮑昭詩云/俯身散馬蹄)妙取略¶
<pb:KR4c0018_SBCK_015-30b>¶
地平虹蜺就掌握舒卷隨人輕(洙曰髙唐賦蜺爲旌王沉/賦曵招摇之脩旗婉&KR0002;虹)¶
(之垂天選虹旗/攝麾而就卷)三州䧟犬戎(趙曰言去年十一月/吐蕃䧟松維保三州)但見西嶺¶
青公來練猛士欲奪天邊城(蘇曰班超謂將佐曰與君等/仗天子之威霊擣氐羗奪天)¶
(邊之城断其左臂与/月氐首亦不易也)此堂不易升(鄭曰易以䜴切○洙曰言/食人之禄當懷人之&KR0104;也)¶
(〇蘇曰王戎見陸逹議論乆之退回/視逹居堂曰吾終日不易升此堂)庸蜀日巳寧吾徒且¶
加餐休適蠻與荆(洙曰見近聞犬戎逺遁逃注書庸蜀微盧/古詩上言加餐飯王仲宣七哀詩復弃中)¶
(囯去逺身適荆蛮〇趙曰相&KR0134;加飡飯而不必捨去以&KR0202;公/之故也○師曰甫終去蜀之荆蛮且爲是辝以美鄭公云)¶
　　　冬狩行(魯曰時梓州刺史章彛/兼侍御史留後東川)¶
君不見東川節度兵馬雄校獵亦似觀成功(修可曰/上林賦)¶
(天子校獵李竒注云/以五校兵出獵也)夜發猛士三千人清晨合圍歩驟¶
同(洙曰礼天/子不合圍)禽獸巳斃十七八(鄭曰斃毗祭切頓仆也○洙/曰西京賦僵禽斃獸爛&KR0002;磧)¶
<pb:KR4c0018_SBCK_015-31a>¶
(礫白日未及移晷已/狝其十七八磧音跡)殺聲落日迴蒼穹幕前生致九青¶
兕(沈曰尓雅曰似牛郭/璞曰角青色重千斤)馲駝&KR1041;峞垂玄熊(鄭曰馲他閣駝大/何切馲駝有&KR0079;鞌)¶
(行百里&KR0018;千斤而知水行&KR1041;落猥下五毁/切髙皃○洙曰幕前幕帳前以熊駝&KR0018;也)東西南北百里間¶
髣髴蹴踏寒山空(鄭曰蹴七六切踏也○洙曰羽獵賦羡漫/半散䔥條数千里之外東西南北騁&KR0285;奔)¶
(欲拖蒼豨跋犀&KR0986;蹶浮麋斮巨挻&KR0366;/玄猿南都賦排揵䧟扃蹵踏咸陽)有鳥名鸜鵒力不能¶
髙飛逐走蓬&KR0079;味不足登鼎爼(洙曰鸚鵡賦忖陋躰之腥/臊亦何勞於鼎俎鷦鷯賦)¶
(毛弗施於器用&KR0079;不登於爼味言非薦羞之物也〇/劉曰左傳有鸜鵒來巢童謡曰鸜鵒鸜鵒往来歌哭)胡爲見覉¶
虞羅中(洙曰陳子昂豈不在/逺遊虞羅所見㝷)春蒐冬狩侯得同(洙曰四時/田狩諸侯)¶
(得行其事○趙曰周礼春蒐夏苗秋狝冬狩本/天子之事也而諸侯同之故公詩曰侯得同)使君五馬一¶
馬騘(洙曰章彞兼侍御史故云/一馬騘故事使君五馬)况令攝行大將權號令¶
頗有前賢風(蘇曰孫㞯昨見耿將軍行師/號令明&KR0202;頗有前賢威風)飄然時危一¶
<pb:KR4c0018_SBCK_015-31b>¶
老翁十年厭見旌旗紅(蘇曰角里先生語薪者曰子十/年厭見干戈旌旗只非今日&KR0088;)喜¶
君士卒甚整肅爲我回轡擒西戎草中狐兎盡何益¶
(蘇曰韓擒虎出獵門人諌曰將軍駈旌斾獵原野逐射馳躍以爲/樂雖尽得草&KR0068;窟穴狐兎亦復何益於君子冝掃奠塵坌勒功彛)¶
(鼎非細事韓大喜薦其材於朝/臣亦登&KR0139;門人即岑孝務也)天子不在咸陽宫(洙曰時天/子避狄〇)¶
(趙曰此篇盖廣德二年十月已後作也八月吐蕃入冦十月䧟邠/州及奉天車駕幸陜又三日吐蕃䧟京師故云不在咸陽宮也)¶
朝廷雖無幽王禍(洙曰史申侯与西夷/犬戎攻幽王於&KR0784;山)得不哀痛塵再¶
蒙(趙曰明皇以禄山之禍已蒙塵於蜀矣/今天子又以吐蕃之故蒙塵於外也)嗚呼得不哀痛塵¶
再蒙(洙曰時代宗在陜詔徴天下兵而程元振用事媒蝎大/臣/皆疑懼不進天下無一人應召者故此詩末章大有感激也)¶
　　　陪栢中丞觀宴將士二首¶
極樂三軍士誰知百戰&KR0163;(洙曰西都賦&KR0026;三軍之殺/獲又曰像仰極樂者也)無私¶
齊綺饌(趙曰梁何遜輕薄篇曰象/林沓繡被玉盤傳綺食)乆坐密金章(夢符曰右/按東晉&KR0004;)¶
<pb:KR4c0018_SBCK_015-32a>¶
(拜官相餙供饌羊曼丹陽曰客來早者得佳設日晏則漸不復精/隨客早晚時羊固拜臨海守竟日皆得精饌時以固之豐腆不如)¶
(曼之真率○趙曰指將士之金帶/耳鮑明逺建除詩左右佩金章)醉客霑鸚鵡(歐曰酉陽雜/爼云梁宴魏)¶
(使魏肇師舉酒勸陳昭儀俄而酒至鸚鵡盃徐君房飲不盡屬肇/師肇師曰海蠡蛇蜒尾翅皆張非以爲玩亦以爲罰今日直不得)¶
(辭○田曰鸚鵡盃名雕刻海蠡而爲之/像鸚鵡形昔人以之勸酒且以爲罰爵)佳人指鳯凰(趙曰筵上/或&KR0030;圗或)¶
(繡帳上有之而佳/人共&KR0204;而言&KR0003;也)幾時來翠節特地引紅粧(洙曰古詩娥/娥紅粉裝謝)¶
(玄暉坐昔紅裝蔓之句〇修可曰詳觀是詩首句云極樂三軍士/乃享軍詩非可使之賦鸚鵡盖鸚鵡杯名雕刻海蠡而爲之像鸚)¶
(鵡形昔人以之&KR0134;酒并爲罰爵〇師曰薛夢符云沈約宋書南平/王鑠上赤鸚普詔羣臣爲賦&KR0061;淑文冠當時又後漢黄祖之子射)¶
(大㑹賔客有獻鸚鵡者射舉酒於禰衡曰今日無以娱賔願先生/爲之賦衡筆不停綴文無加&KR0039;南海異物志云鸚鵡螺狀似霞杯)¶
(形如鳥頭向其腹視似鸚鵡故以爲名佳人/指鳯皇疑是如秦弄玉吹簫乗鳯凰飛去事)¶
繡叚裝簷額(洙曰張平子美/人贈我錦繡叚)金花帖鼔腰(趙曰上句則樂/工之飾下句則)¶
(工所擊/之鼓)一夫先舞劒(洙曰子路拔劒而/舞項莊舞劒爲樂)百戲後歌鑣(洙曰/李廣)¶
<pb:KR4c0018_SBCK_015-32b>¶
(傳注刁斗以銅作〇趙曰戲爲夔峽樵歌之音/也公前篇閣夜詩曰夷歌是處起漁樵是巳)江樹城&KR0012;逺¶
雲臺使寂寥(趙曰公言使寂寥豈/乆無使命之來乎)漢朝頻選將應拜¶
霍嫖姚(洙曰霍去病/爲嫖姚將軍)¶
　　　觀兵¶
北庭送壯士(洙曰燕太子送荆軻於易水/上軻歌曰壯士一去不復還)&KR0411;虎數尤多(洙/曰)¶
(書如虎如&KR0411;〇師曰時回紇送兵三千助討賊故/云云〇程曰陸機云&KR0411;似虎遼東人謂之白&KR0411;)精銳舊無敵¶
(洙曰精銳/猶勇敢)邊隅今&KR0002;何(趙曰此望其必/勝而憂之之辭)妖氛擁白馬(趙曰/妖氛)¶
(指言吐蕃之兵待彫戈則待北庭之賜也/古鼎銘曰王命户臣賜爾和鸞黼黻彫戈)元帥待彫戈莫守¶
鄴城下(師曰元帥代宗也時九節度兵圍賊將/慶緒於相州甫欲誅其渠魁故云云)斬鯨遼海波¶
(洙曰言當誅魁渠也○趙曰思明據城宋下公/謂可以緩圖且於遼海斬鯨則以吐蕃爲急也)¶
　　　觀安西兵過赴&KR0028;中待命二首¶
<pb:KR4c0018_SBCK_015-33a>¶
四鎮富精銳(洙曰言多勇銳也晉職官志四鎭通於柔逺通/典鎮東將軍後漢末魏武帝爲之鎮南將軍劉)¶
(表爲之魏張魯晉當陽侯杜元凱並爲之鎮西將軍後漢劉表爲/之魏鍾離鄧艾爲之鎮北將軍南魏明帝太和中置劉靖許允並)¶
(爲之各一人宋時四鎮與中軍通爲雜號後魏加大次尚書令○/夢符曰右按唐武后時右鷹揚衛將軍王孝傑擊吐蕃大破其衆)¶
(復取四鎮更置安西都護府於&KR0027;兹以兵鎮守/又唐志四鎮都督府謂&KR0027;兹于闐焉&KR0132;踈勒也)摧鋒皆絶倫¶
(洙曰能摧/鋒䧟陣也)還聞獻士卒足以静風塵老馬夜知道(洙/曰)¶
(齊相公失道管仲使隨老馬而得出以老/馬多智也〇師曰老馬喻哥翰老將也)蒼鷹飢著人(鄭曰/著直)¶
(畧切〇洙曰晉載記言慕容垂猶鷹也飢則/附人飽則髙飛○師曰鷹飢喻禄山未髙也)臨危經乆戰用¶
意始知神(洙曰精熟戰陳用意&KR0002;神〇師曰當此/時正好使之立功以充其志願故云云)¶
竒兵不在衆(洙曰史兵以正合以竒勝傳云留侯用/竒兵不必衆多雖多不精銳而無益)萬馬救¶
中原(洙曰蔡琰謂曹公曰明公厩有萬馬○蘇曰司馬/仲逹曰得萬馬可解中原之急亦成於大事也)談&KR0015;¶
無河北(洙曰言談&KR0015;司以却敵○趙曰禄山之叛河北一帶巳/䧟没今言安西兵之精銳主將於談&KR0015;之間可以蔑無)¶
<pb:KR4c0018_SBCK_015-33b>¶
(河北矣東坡云已覺談/&KR0015;無西戎出於此也)心肝奉至尊(洙曰言/至誠也)&KR0012;雲隨殺氣¶
飛鳥避轅門(蒼舒曰項羽傳將入轅門是也〇石曰轅門以/車爲軍門兵屯嚴肅雖飛鳥不敢過故云云)竟¶
日留歡樂(洙曰一/作觀)城池未覺喧(洙曰言軍令整肅不囂亂/也○夢符曰右按周禮掌)¶
(舎掌王㑹同之舎設車宫轅門注王行險阻處/次車蕃御車以轅表門前漢書項籍將入轅門)¶
　　　八陣圖(彦輔曰亮推演兵法作八陣圖咸得其要&KR0074;温/傳初諸&KR0081;亮造八陣圖於魚復平沙之上壘石)¶
(爲八行相去二丈温見之謂此常山蛇&KR0020;也文武皆莫/能識之○昱曰陣&KR0020;八天地風雲飛龍翔鳥虎翼蛇蟠)¶
(二革二金爲天三革三金爲地二革三金爲風三革二/金爲雲四革三金爲龍三革四金爲虎四革五金爲鳥)¶
(五革四/金爲蛇)¶
功蓋三分國(洙曰三分謂吴魏蜀也/蜀記曰三分我九鼎)名成八陣圖江流¶
石不轉(趙曰行客云水方落時於石磧就視則茫茫然一磧耳/及登髙而望乃隱隱見其行列則武侯製作豈近於神)¶
(異乎○余曰按永嘉薛氏云今武侯之圗可見者三一在&KR0198;陽之/髙平舊壘一在廣都之八陣郷一在魚復永安宫南江灘水上在)¶
<pb:KR4c0018_SBCK_015-34a>¶
<pb:KR4c0018_SBCK_015-35a>¶
(摽聚行列依然如是者僅六百年迨今不動然天下三分如鼎足/峙立蜀之所以不存者其遺恨失在吞吴而巳使不吞吴則魏豈)¶
(能合/并哉)¶
　　　夕烽¶
夕烽來不近毎日報平安塞上傳光小雲邊落&KR0039;殘¶
照秦通警急(趙曰有警急之報則舉烽火以相應○余曰前賈/&KR0105;䟽斥候望烽燧不得卧文頴曰邊方備胡冦作)¶
(髙土櫓櫓上作桔皐桔皐頭兠零以薪草置其中常低之有冦即/火燃舉之以相告曰烽火多積薪冦至即燃之以望其煙曰燧張)¶
(晏曰晝舉烽夜燔燧也師古曰/張&KR0003;誤也晝則燔燧夜則舉烽)過隴自艱難(趙曰言安史之/兵猶岀没隴上)¶
(矣)聞道蓬萊殿(鄭曰長安志殿在/東内紫宸殿北)千門立馬看¶
分門集註杜工部詩卷第十五¶
