# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:35.949234
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0159-006分門集註杜工部詩-卷第六.
<pb:KR4c0018_SBCK_006-1a>¶
分門集註杜工部詩卷第六¶
　宫殿(宫詞附)¶
　　古詩二首　律詩五首¶
　　　　玉華宫(師曰自此詩以不至羗村乃甫趍鄜路逢所經/見兼&KR0274;抵家情況讀者可以隨篇曉其意也)¶
溪回松風長(梅曰苻堅墓在此宫前有溪曰醽醁盖取溪色如/酒色之碧也溪回言回逺也惟回逺故松風不歇)¶
蒼䑕竄古瓦不知何王殿遺構絶壁下隂房&KR0017;火青¶
(洙曰淮南子人血爲憐許愼云兵死之血爲&KR0017;火燐者&KR0017;火之名/〇趙曰謝靈運登石門最髙頂詩晨䇿尋絶壁此宫在坊州宜君)¶
(縣正觀二十年太宗所作也髙宗永/徽二年廢之爲寺而公今詩云云)壞道哀湍㵼(洙曰書說築/傳嵓之野註)¶
(𫝊氏之嵓在虞號之界通道所經有/澗水壞道常使胥靡刑人等護此道)萬&KR0284;眞笙竽秋色(洙曰/一作)¶
(氣)正蕭洒(洙曰莊子齊物篇子綦曰汝聞地&KR0284;而末聞天&KR0284;子/游曰地&KR0284;則衆竅是也人&KR0284;則比竹是也敢問天下)¶
(子綦曰夫吹萬不/同而使其自巳也)美人爲黃土況乃粉黛假當時侍金輿¶
<pb:KR4c0018_SBCK_006-1b>¶
故物獨石馬(梅曰潘岳美人歸重泉列子粉白黛黒佩環雜芷/若○蘇曰梁隱過&KR0791;林覽遺蹟了無故舊碑文考)¶
(驗往事獨石/馬在茂草中)憂來藉草坐浩歌淚盈把冉冉征途間誰¶
是長年者(洙曰天台賦萋萋之纎草又嗟/人生之短期孰長年之能執)¶
　　　九成宫(洙曰武德元年廢麟遊郡置鄜州有/九成宫即隋仁壽宫隋文帝崩於此)¶
蒼山入百里崖斷如杵臼曽宫慿風逈(洙曰一/作迴)岌嶪¶
土囊口(鄭曰上逆及下逆怯切○洙曰宋玉風賦夫風生於地/起於青蘋之末侵淫谿谷盛怒於士囊之口西京賦狀)¶
(嵬峩以/岌嶪也)立神扶棟樑鑿翠開戸牖(敏修曰魯靈光/神靈扶其棟宇)其陽¶
産靈芝(&KR0171;曰隋文帝終南山陽石柱上産金花芝十/莖○趙曰以言瑞物断生如漢廟柱生芝)其隂¶
宿牛斗(洙曰西都賦其陽則崇山隱天幽林穹谷其隂則冠以/九峻陪以甘泉天台賦䕃牛宿以曜舉〇趙曰以言其)¶
(髙)紛披長松倒揭&KR2083;怪石走(鄭曰&KR2083;魚列切〇趙曰洞簫/賦&KR0002;凱風紛披魯靈光殿賦)¶
(飛陛揭&KR2083;/縁雲上)哀猿啼一聲客淚迸林藪(洙曰宜都山川記/曰峽中猿鳴至清)¶
<pb:KR4c0018_SBCK_006-2a>¶
(諸山谷傳其響泠泠不/絶行者歌三聲淚霑衣)荒哉隋家帝製此今頽朽(洙曰楊素/爲隋文帝)¶
(營仁壽宫仁壽宫規構鴻侈文帝怒曰素爲吾掊/怨天下素懼封倫曰毋恐后至當自免旣而果然)向使國不亡¶
焉爲巨唐有(洙曰齊景公遊牛山北臨其國曰若何去此而死/乎晏子曰使賢人&KR0002;常守則太公有之吾君安得)¶
(此位而爲流涕是不仁也齊侯飲酒樂曰若何晏曰昔爽鳩氏始/居此季萴逢伯陵蒲姑氏太公因之&KR0002;古無死則爽鳩之樂非君)¶
(所願得也傳曰不/有廢也君何以興)雖無新增修尚置官居守廵非瑤水¶
逺(洙曰王元長曲水序夏后兩龍載驅璿臺之上穆滿八駿如/舞瑤水之隂言周穆王遊於崑崙山見西王母與宴於瑤池)¶
(之上/也)跡是雕墻後(洙曰五子之歌峻宇/雕墻註雕飾畫也)我來屬時危仰望¶
嗟嘆乆天王守太白(洙曰趙充國傳曰今太白髙深入者勝天/王天子也守太白待時而進也○趙曰守)¶
(音狩太白山名守之爲/義言肅宗在鳯翔也)駐馬更搔首¶
　　　早朝大明宫呈兩省寮友(新添)賈至¶
銀燭朝天紫陌長禁城春色曉蒼蒼千條弱柳垂青¶
<pb:KR4c0018_SBCK_006-2b>¶
𤨏百囀流鸎滿建章劒佩聲隨玉墀歩衣冠身染御¶
爐香共沐恩波鳯池裏朝朝染翰侍君王¶
　　　和賈至舎人早朝大明宫(洙曰舎人先丗掌&KR0093;綸○/鄭曰長安志東内大明宫)¶
五夜漏聲催曉箭(洙曰顔氏家訓云或問一夜何故五更更/何所訓荅曰魏漢以來謂爲甲夜乙夜丙)¶
(夜丁夜戊夜又云一鼓二鼔三鼔四鼔五鼔亦云一更二更三更/四更五更皆以五爲莭更歷也經也鼔五四更爾〇趙曰魏漢以)¶
(來名夜有五起於甲盡於戊故曰五夜故公所言指言五更&KR0004;/也○師曰箭乃漏箭軍中傳箭以直更五夜謂五鼔天將曉也)九¶
重(洙曰一/作天)春色醉仙桃(洙曰天子之門九重漢武故事西王母/齎其桃七枚獻帝帝欲留核種之王母)¶
(𥬇曰此桃一千年生一千年結實人壽幾何遂止西王母指東方/朔曰仙桃三熟此兒巳三偷〇趙曰春色著桃酣醉然以宫中之)¶
(物故得以仙桃爲言○師曰凡詩稱春者皆酒也如趨東春燒青/春之𩔖春色醉仙桃言入朝飲酒其色如桃今俗云相公入朝是)¶
(也杜亦云汝陽三斗/始朝天正此之謂也)旌旗日暖龍蛇動(趙曰東坡曰杜甫七/言之偉麗者余&KR0060;謂)¶
(夏文莊硯中旗影動龍蛇徐師川旌旗不動御爐香皆/剽杜也然工拙可見矣而御廬香豈於旌旗動不動乎)宫殿風¶
<pb:KR4c0018_SBCK_006-3a>¶
㣲燕雀髙(蘇曰言當時持權者皆小人而燕雀微物尚乗宫殿/之風自工部隂蓄有巧思王子淵曰鵰鷹飛平川闊)¶
(野寧肯視燕雀哉〇余曰百斛明珠云七言之偉麗者杜子美如/此二句後寂寥無聞〇趙曰或以燕雀髙比小人得位則龍蛇動)¶
(又何所比乎後學妄引此以/爲東坡事實而遽穿鑿如此)朝罷香煙携滿䄂(蘇曰韋賢詩/曰御爐煙滿)¶
(䄂丞相/出朝時)詩成珠玉在揮毫欲知丗掌絲綸美(趙曰賈至曽/之子也曾於)¶
(開元間與蘇晉同掌制誥玄宗幸蜀拜至起居舎人帝曰昔先天/誥命乃父爲之辭今兹命冊乃爾爲之兩朝盛典出卿家父子可)¶
(謂繼美矣○昱日記緇衣篇王言如絲其出如綸王言如/綸其出如綍注言言出彌大也綸今有秩嗇夫所佩也)池上¶
于(洙曰一/作如)今有(洙曰一/作得)鳯毛(時可曰宋書謝鳯子超宗有文辭&KR0024;/新安王常侍作王母殷叔儀誄帝大)¶
(嗟賞謝莊曰超/宗殊有鳯毛)¶
　　　同前(新添)王維¶
絳幘雞人送曉籌尚衣方進翠雲裘九天閶闔開宫¶
殿萬國衣冠拜冕旒日色纔臨仙掌動香煙欲傍衮¶
<pb:KR4c0018_SBCK_006-3b>¶
龍浮朝罷須裁五色詔佩聲歸到鳯池頭¶
　　　同前(新添)岑參¶
雞鳴紫陌曙光寒鸎轉皇州春色䦨金鏁曉鍾開萬¶
戸主階仙仗擁千官花迎劒佩星初落柳拂旌旗露¶
未乾獨有鳯凰池上客陽春一曲和皆難¶
　　　宣政殿退朝晚出左掖(鄭曰掖夷益切長安志宣政/門内有宣政殿殿東有東上)¶
(閤門西有西上/閤門故以掖稱)¶
天門目射黄金牓(洙曰崔融詩金牓照/晨光銅鈎起夕凉)春殿晴曛赤羽旗¶
(洙曰以赤/鳥羽爲旗)宫草微微(洙曰一/云霏霏)承委珮(洙曰曲禮主佩/垂則臣佩委)爐煙¶
細細駐遊絲(洙曰遊絲蛛絲之/遊散者香煙似之)雲近蓬萊常五色雪殘¶
鳷鵲亦多時(鄭曰鳷章移切〇洙曰蓬萊殿名鳷鵲樓名○趙/曰蓬萊殿名也鳷鵲漢觀名在甘泉宫〇秦曰謝)¶
<pb:KR4c0018_SBCK_006-4a>¶
(玄暉詩云金波麗鳷鵲則借/漢殿觀名以比當時之禁掖)侍臣緩歩歸靑𤨏(洙曰青𤨏門/也以青畫戸)¶
(邊鏤中天子制也○趙曰靑/𤨏漢門在未央宫今亦借用)退食從容岀毎遲(昱曰羔羊詩/自公退食)¶
　　　紫宸殿退朝口號(鄭曰長安志宣政殿北曰紫宸/門内有紫宸殿即内衙正殿)¶
戸外昭容紫䄂垂(洙曰唐制昭容正二品係九嬪○田曰唐制/天子坐朝宫人/引至殿上敬宗天祐二年)¶
(始止小黄門祇候引/從宫人不得出内)䨇瞻御座引朝儀(蒼舒曰右按唐制天/子坐朝宫人引至殿)¶
(上至天祐二年十二月詔曰宫嬪女職本備内任今後毎遇延英/坐日只令小黄門祗候引從宫人不得岀内又百官志註昭容爲)¶
(九嬪正二品〇趙曰應用昭儀/二人爲引謂之瞻則回瞻也)香飄合殿春風轉花覆千¶
官淑景(洙曰一/作日)移(師曰淑景/日景也)晝漏聲(洙曰一/作稀)聞髙閣報(趙/曰)¶
(以閣之髙而/傳之逺也)天顔有喜近臣知(洙曰言近臣/密邇清光)宫中每出歸¶
東省㑹送䕫龍集(洙曰一/作到)鳯池(洙曰䕫龍舜之良臣䕫典/樂龍納言鳯池荀朂爲中)¶
(書令及罷云奪我鳯鳯池○趙曰唐制左/拾遺領門下省而門下省在東故曰東省)¶
<pb:KR4c0018_SBCK_006-4b>¶
　　宫詞　律詩九首¶
　　　秋興(五首同作八首餘見四時門)¶
聞道長安似弈碁(洙曰弈碁/互勝&KR0018;也)百年丗事不勝(洙曰一/作堪)悲王¶
侯第宅皆新主(洙曰以䘮亂而傷主也左太/冲濟濟王城内赫赫王侯居)文武衣冠異昔¶
時(洙曰非/故舊也)直北關山金鼔振(洙曰時河北尚用兵也〇趙曰/言䕫州之北用兵乃隴古関輔)¶
(間也舊本輒云河北尚用兵/考之大曆二年豈有此事乎)征西車馬羽書遲(楷曰征西興/於漢代以張)¶
(遼爲征西大將軍也一作馳〇趙曰此所/云西指言吐蕃之過征西者將軍之號也)魚龍寂寞秋江冷¶
故國平居有所思(洙曰秦有魚龍川〇修可曰草閣秋興詩/乃䕫州所作豈可言秦之魚龍川乎按酈)¶
(元水經曰魚龍以秋日爲夜龍秋分而降蟄寢於淵故以秋日爲/夜也此二詩皆秋時是以子美言魚龍回夜水魚龍寂寞秋江冷)¶
(也○趙曰言故國平/時之事今有所思也)¶
蓬萊宫闕對南山承露金莖霄漢間(洙曰漢武帝置/金露盤西都賦)¶
<pb:KR4c0018_SBCK_006-5a>¶
(抗仙掌以承露摧䨇立之金莖/軼埃壒之混濁鮮顥氣之清英)西望瑶池降王母(洙曰漢武帝/内傳七月七)¶
(日西王母降漢武帝夜忽見天西南如有白雲起俄頃王母至〇/趙曰周穆王觴王母於瑶池之上今云望瑶池則望其自瑶池而)¶
(降/也)東來紫氣滿函關(洙曰老子傳注列仙傳曰関令尹喜者/周大夫也善學星𪧐服精華隱徳行仁)¶
(時人莫知老子西遊喜先見其氣知眞人當過候物色而迹之果/得老子亦知其竒爲著書與老子俱之流沙之西服巨勝實莫知)¶
(其所終亦著書/九篇名関令子)雲移雉尾開宫扇(洙曰見雲横雉尾髙注〇/趙曰崔豹古今注云商髙)¶
(宗有雊雉之祥服章多用翟羽故有雉/尾扇今公言天子雉扇則天子御朝用)日繞龍鱗識聖顔一¶
卧滄江驚嵗晚(趙曰公/自謂也)幾回靑𤨏㸃朝班(洙曰見通籍/踰靑𤨏注〇)¶
(趙曰想望省中諸公之朝也/靑𤨏者漢未央宫中門名)¶
瞿唐峽口曲江頭萬里風煙接素秋(洙曰瞿唐曲江雖南/北萬里相逺而秋止)¶
(一色/也)花萼夾城通御氣(洙曰見白日雷霆夾城仗/注○趙曰花萼明皇樓名)芙蓉小¶
苑入邊愁(洙曰見靑春波浪芙蓉園注花萼樓芙蓉園皆長安/宫禁故事〇趙曰芙蓉苑在敦化坊本天子遊幸之)¶
<pb:KR4c0018_SBCK_006-5b>¶
(地而今乃有邊愁入於其間以/紀吐蕃之亂當䧟京師故也)珠簾繡柱圍黄鶴(洙曰昭陽/殿織珠爲)¶
(簾風至則鳴如珩珮之聲○趙曰言綉窠作䨇鶴圎而用/茰線繡爲鶴也舊解惑於黄鶴二字遂便以爲黄鶴樓非)錦纜¶
牙檣起白鷗廻首可憐歌舞地秦中自出帝王州(洙/曰)¶
(謝元暉鼔吹曲江南/佳麗地金陵帝王州)¶
昆明池水漢時功(洙曰初武帝欲征昆明夷爲有填/河乃作池以習水戰因而得名)武帝¶
旌旗在眼中織女機絲虚月夜石鯨鱗甲動秋風(洙曰/西京)¶
(雜記昆明他刻玉石爲鯨毎至雷雨鯨常鳴吼鬐尾皆動漢丗祭/之以祈雨往往有驗西都賦集乎豫章之宇臨乎昆明之池左牽)¶
(牛織女似雲漢之無涯○修可曰西都賦註武/帝鑿昆明池於左右作牽牛織女以象天河)波漂菰米沉雲¶
黒(洙曰西京雜記太液池邊皆是雕胡緑節之𩔖菰之有米者長/安人謂之爲彫胡菰之有首者謂之緑節見滑憶彫胡飯註〇)¶
(趙曰言菰之多其望之/長逺黯黯如雲之黒也)露冷蓮房墜粉紅(洙曰蓮房蓮花也/〇修可曰蓮房墜)¶
(粉紅謂蓮實上花葉墜也爾雅荷芙蓉芙蕖其華菡蓞其實蓮其/中的郭璞註云蓮謂房也的房中子也以此考之則蓮房非花矣)¶
<pb:KR4c0018_SBCK_006-6a>¶
(唐本草圗經云菰又謂之茭白嵗乆者中心生白臺如小兒臂謂/之菰手其臺中有黒者謂之茭欝至後結實乃彫胡米也沉雲黒)¶
(其茭欎乎○趙曰言蓮花一朶而諸相是花房中/巳自有一蓮蓬其房中有的其的有薏皆分明也)關塞極天唯¶
鳥道(洙曰言道路多俠所通者鳥道而巳○趙曰言白帝城之/塞鳥道則一帶皆髙山也○沈曰南中地志交趾郡治龍)¶
(徧縣自興古/鳥道四百里)江湖滿地一漁翁(趙曰公/自謂也)¶
昆吾御宿自逶迤(鄭曰晉灼曰昆吾地名有亭顔師古曰御/宿苑在長安城南孟東曰諸宫别觀不許)¶
(人往來上宿皆宿/於此故名御宿)紫閣峯隂入渼陂(洙曰一云紫閣峯隂入/渼陂昆吾御宿自逶迤)¶
(鄭曰渼莫彼切今本作𣻌如亮切非是〇趙曰此篇紀其舊遊𣻌/陂之事也昆吾御宿皆地名以長安志考之在萬年縣西紫閣峯)¶
(終南山/之峯名)香稻啄餘鸚鵡粒碧梧棲老鳯凰枝(余曰古今詩/話云紅飯啄)¶
(餘鸚鵡粒碧梧棲老鳯凰枝此語反而意竒退/之詩云舞鑑鸞窺沼行天馬度橋亦效此里)佳人拾翠春相¶
問(洙曰洛神賦或拾翠羽〇趙曰費/昶春郊望美人詩芳郊拾翠人)仙侣同舟晚更移(洙曰/李膺)¶
(郭林宗同舟而濟/人望之爲仙舟)綵筆昔曾干氣象白頭吟望苦低垂¶
<pb:KR4c0018_SBCK_006-6b>¶
(洙曰卓文君有白頭吟〇趙曰公自言昔日曽携綵筆題詩/干歷其氣象老矣正白頭中吟詠而望之其頭苦於低垂)¶
　　　洞房¶
洞房環珮冷玉殿起秋風(蘇曰楊妃過温湯行云玉殿空掩/屝秋風動琪樹昔日䌓華事盡逐)¶
(流波去介甫永叔俱稱絶題〇趙曰此篇思長安而懷帝闕也言/洞房所以環珮冷者以玉殿起秋風之時也楚辭脩容脩態亘洞)¶
(房)秦地應新月龍池滿舊宫(洙曰興慶宫明皇潜龍之地/也有龍池在焉○趙曰按長)¶
(安志龍池在興慶宫躍龍門南本是平地垂拱初因雨水流潦/成小池至景龍中爾亘數頃深至數丈常有雲氣或見黄龍)繫¶
舟今夜逺(洙曰莊子謂藏舟於壑謂之固/矣然夜半有力者&KR0018;之而走)淸漏往時同(洙曰/漏聲)¶
(依舊也○趙曰所繋舟之處去秦/地爲逺而想像淸漏與往時無異)萬里黄山北園陵白露中¶
(洙曰東方朔㣲行始北至池陽西至黄山晉灼曰宫名在槐里〇/趙曰尤見懷長安之心切矣舊所引脫誤今桉傳去唐帝㣲行而)¶
(至黄山蓋右扶風槐里縣/有黄山宫惠二年所起)¶
　　　宿昔(洙曰詠天/寳中事也)¶
<pb:KR4c0018_SBCK_006-7a>¶
𪧐昔靑門裏(逸曰靑門/京城東門)蓬萊仗數移(鄭曰數色角切○/逸曰蓬萊殿名)花¶
驕迎雜樹(洗曰天寳中最重木芍藥群花不可比其貴盛〇趙/曰言雜樹之花則如桃李之屬沈約望春詩春風搖)¶
(雜/樹)龍喜出平池(洙曰柳芳傳信記云天寳中興慶/宫小龍常游於宫垣南溝水中)落日留¶
王母(洙曰山海經云西王母狀如人狗尾蓬頭戴勝善嘯居洵水/之涯漢武帝内傳云西王母與上元夫人降帝美容貎神仙)¶
(人/也)㣲風𠋣少兒(洙曰衞靑傳衞媪次女少兒○趙曰王母以言/楊貴妃少兒以言妃之諸姨矣少兒則衛少兒)¶
(也)宫中行樂秘(夢符曰右按前漢書周仁爲人隂/重不泄得幸入卧内於後宫秘戲)少有外人知¶
　　　能畫¶
能畫毛延壽(洙曰西京雜記杜陵畫工毛延壽/善爲人形醜好老少必得其眞)投壷郭舎人¶
(洙曰東方朔傳幸倡郭舎人滑稽不窮西京雜記武帝時郭舎人/善投壷以竹爲矢不用&KR0068;也能激矢令還一矢百餘反謂之驍言)¶
(如博之豎於輩中爲驍傑也/每爲武帝投壷輒賜金帛也)毎蒙天一𥬇(洙曰玉女投壷天爲/之𥬇則電○修可曰)¶
(仙傳拾遺大公與玉女投壷不入者天爲之嚂嘘注嚂嘘開口𥬇/也又太平御覽載神異慱曰東王公與玉女投壷設而不接天爲)¶
<pb:KR4c0018_SBCK_006-7b>¶
(之𥬇開口流光今電是也二說大同小異〇師曰玄宗/時承平日乆驕逸遂生百技皆能感動帝意故云云)復以物¶
皆春政化平如水(洙曰言無/偏詖也)皇恩斷若神(洙曰言不/可測也)時¶
時用抵戲亦未雜風塵(洙曰抵戲謂角抵也今兩兩相當角/力量其技爾〇趙曰言至用抵戲而)¶
(止不甚雜民俗/之風塵事也)¶
　　　闘雞(鮑曰東城父老傳云明皇以乙/酉生而喜闘雞兆亂之象也)¶
闘雞初賜錦(洙曰楊妃外傳云國忠始以闘雞供奉曹子建闘/雞東郊道○趙曰明皇好闘雞有賈昌者以善養)¶
(雞蒙寵當時爲之歌曰生兒不用識文字闘雞走犬勝讀書賈家/小兒年十三冨貴榮華代不如推此則賜錦可知矣舊所引國忠)¶
(事皆/妄)舞馬旣登&KR0451;(洙曰旣一作解明皇常令教舞四百蹄臣之/爲某家/驕其曲謂之傾盃樂奮首鼔尾無)¶
(不應節又施三層木牀乗馬於上抃轉如飛命壯士舉馬舞於榻/上安禄山亂馬散落人間田承嗣得之一日軍中大饗馬聞樂而)¶
(舞承嗣以爲/妖而殺之)簾下宫人出樓前御柳(洙臼一/作曲)長仙遊終一¶
閟女樂乆無香(洙曰謂禄山亂天子岀幸女樂流散也○趙/曰仙遊言明皇上昇矣宜女樂之乆無香也)¶
<pb:KR4c0018_SBCK_006-8a>¶
寂寞驪山道淸秋草木黄(洙曰言不復行幸也○定功日/傷嘆之也秋風辭云草木黄落)¶
(&KR0006;鴈/南飛)¶
　　省宇　律詩五首¶
　　　題省中院壁¶
掖垣竹埤梧十㝷(趙曰禁掖之垣墻也竹埤當側聲國語訟/桓不生埤註云埤下濕也音卑又皮靡切)¶
洞門對雪(洙曰一/作霤)常隂隂(洙曰洞門猶洞戸○師曰董賢傳/重殿洞門註洞門謂門之相當也)¶
(〇定功曰對雪當作對霤左太冲吳都賦云増岡重阻列眞之宇/王當對霤石室相距蓋是詩有鳴鳲乳燕落花遊絲之話乃春時)¶
(非可言對雪但傳冩之誤○&KR0171;曰/魯直常云唐省中皆青壁畫雪)落花遊絲白日靜(洙曰梁/簡文帝)¶
(春日詩落花隨鷰/入遊絲帶蝶驚)鳴鳩乳鷰靑春深(洙曰乳/鷰雛鷰)腐儒衰¶
晚謬通籍(洙曰黥布傳上置酒對衆折隋何曰腐儒爲天下/安用腐儒哉師古註腐者爛敗言無所堪者通籍)¶
(見通籍㣲/班添註)退食遲回違寸心衮職曾無一字&KR0024;(洙曰詩/衮職有)¶
<pb:KR4c0018_SBCK_006-8b>¶
(闕仲山甫補之註衮君之上服&KR0024;之善&KR0024;過〇趙曰公/前爲拾遺故用&KR0024;衮事不必泥仲山甫爲宰相事也)許身愧¶
比䨇南金(洙曰古詩美人贈我緑綺琴何以報之𩀱南金○師/曰甫自賦歸謁肅宗肅宗授左拾遺得通籍禁省退)¶
(食遟回違寸心言老年仕宦非其本心况無忠言以/&KR0024;天子無以報君恩之重故云許身愧比䨇南金)¶
　　　春宿左省¶
花隱掖垣暮(趙曰隱者/隱蔽之也)啾啾棲鳥過星臨萬户動月¶
傍九霄多(趙曰使漢宫千門萬戸之萬戸也九霄/多意言九霄之間月色明遍斯爲多也)不寢聽金¶
鑰因風想玉珂(鄭曰丘何切〇洙曰玉珂鳴珂也○蒼舒曰/按通典老鵰入海爲珬可截作馬勒謂之珂)¶
(〇&KR0171;曰郭汕立風簷時聽玉珂〇趙曰兩句有/封事而欲上故聽開門且想朝馬之鳴珂也)明朝有封事(洙/曰)¶
(言事也欲其密/故封之以逹)數問夜如何(鄭曰數色角切○趙曰起於詩夜/如何其也〇師曰漢武帝爲千門)¶
(萬戸之遊萬户指宫中之門也月傍九霄言親近天子也聽金鑰/恐天子門開羣臣入朝風傳玉珂之聲故數問夜如何玉珂導者)¶
(所鳴之珂或/云鳥非也)¶
<pb:KR4c0018_SBCK_006-9a>¶
　　　晚出左掖¶
晝刻傳呼淺(洙曰新漏刻銘云衞宏載傳呼之節較而未詳/註衛宏著漢儀使夜漏起宫衞傳呼以爲備也)¶
(〇趙曰傳呼淺則傳呼/在晝不&KR0002;夜之逺也)春旗簇仗齊(洙曰春旗羽衛/〇孫曰記月令)退朝¶
花厎散歸院柳邊迷樓雪融城濕宫雲去殿低避人¶
焚諌草&KR0016;馬欲雞栖(洙曰髙士簾毎有獻納必焚其草文選/雞登栖而歛翼〇師曰&KR0016;馬出在掖雞)¶
(欲棲于時謂日/之夕矣肅宗至徳&KR0004;子美爲拾遺岑參爲&KR0024;闕或/問二人孰賢杜田曰子美賢或曰何以知之曰以其詩知之子美之)¶
(詩曰避人焚諌草&KR0016;馬欲雞栖又曰明朝有封事數問夜如何參/之詩曰聖朝無闕事自覺諌書稀至德初安史之亂方劇上皇在)¶
(蜀朝野騷然果/無闕事時耶)¶
　　　宿府¶
清秋幕府井梧寒(洙曰梧桐也○趙曰魏明帝詩䨇/梧生枯井詩用井梧自此始矣)獨有¶
江城蠟炬殘永夜角聲悲自語中天月色好誰看(蘇/曰)¶
<pb:KR4c0018_SBCK_006-9b>¶
(李固邊角風急永夜無寐時唯自語鄭當時中/天月色皎㓗故人流落千里不知渠與誰看也)風塵荏苒音¶
書絶關塞蕭條行路難巳忍伶俜十年事(洙曰伶俜猶/零丁也流落)¶
(貌)強移栖息一枝安(洙曰莊子言鵬鷃事而云鷦鷯巢於深/林不過一枝以謂性各有極苟足其極)¶
(則不知其/所以然矣)¶
　　　院中晚晴懷西郭茅舎¶
幕府秋風日夜淸(洙曰幕府事見送髙三十五書記詩武帝/拜霍去病大將軍於幕府中故號幕府也)¶
澹雲踈雨過髙城葉心朱實堪時落(洙曰劉越石朱實/隕勁風繁茰落素)¶
(秋)階面靑苔先自生(洙曰沈休文詩賔除/緑錢滿客位紫苔生)復有樓臺衘¶
暮景不勞鍾鼔報新晴浣花溪裏花饒𥬇肯信吾兼¶
(洙曰一/作今)吏隱名(洙曰公嘗爲嚴公叅謀故云吏隱○趙曰言浣/花之開似能獻𥬇必𥬇我離草堂而𪧐院此中)¶
(有公家事亦不信我兼爲吏隱也字/出汝/南先賢傳鄭欽吏隱於蟻陂之陽兼一作今)¶
<pb:KR4c0018_SBCK_006-10a>¶
陵廟¶
　　古詩二首　律詩十四首¶
　　　橋陵詩三十韻因呈縣内諸官(鮑曰開元三年/六月睿宗崩十)¶
(月葬橋陵公故有是詩○師曰天/子之墳曰山陵取其髙大之義)¶
先帝昔晏駕(洙曰前漢天文志宫車晏駕註天子當晨起早/作而方崩殞故稱晏駕者凡臣子之心猶謂宫)¶
(車晚出也○趙曰/先帝&KR0204;言睿宗也)茲山朝百靈(洙日海賦竭盤石栖百靈○趙/曰兹山/橋陵也陸機作吴大)¶
(帝誄有云/幽驅百靈)崇岡擁象設(洙曰𥞇叔夜琴賦/託峻岳之崇崗)沃野開天庭(洙曰/張平)¶
(子西京賦廣&KR0283;沃野厥田上上實爲地之奥區神/臯○夢符曰右按楚詞招魂象設君室静安間些)即事壯重險¶
(洙曰易習坎重險也天台賦履重/險而逾坂沈休文即事旣多矣)論功超五丁(洙曰蜀王本紀/曰天爲蜀王生)¶
(五丁力士能徙山秦王獻美女與蜀王蜀王遣五丁迎女見/一大蛇入山穴中五丁共引蛇山崩秦五女皆上山化爲石)坡陁¶
因厚地(洙曰相如二丗賦/登坡陁之長坂)却略羅峻屏(修可曰孫綽詩逺山/却畧羅峻屏○蒼舒)¶
<pb:KR4c0018_SBCK_006-10b>¶
(曰天台賦壁/立之翠屏)雲闕虚冉冉(洙曰天台賦雙/闕雲竦以夾路)風松肅泠泠(洙/曰)¶
(顔延年拜陵廟詩松風遵路急離騷七/諌下泠泠而來風蘇武詩泠泠一何悲)石門霜露白玉殿莓¶
苔靑(洙曰孫綽踐莓苔之滑石異/苑曰天台山石有莓苔之險)宫女曉知署祠官朝見¶
星(趙曰以其勤洛/而䖍於從事也)空梁簇畫㦸(脩可曰隋薜道衡/云空梁落燕泥)隂井¶
敲銅瓶中使日夜繼惟王心不寧豈徒䘏備享尚謂¶
求無形(趙曰禮記備物之/享禮云視於無形)孝理敦國政神凝推道經(洙曰/莊子)¶
(曰用志不分/乃凝於神)瑞芝産廟柱(洙曰唐書肅宗延英殿御座梁上生/玉芝一莖三花上製靈芝詩〇趙曰)¶
(自是橋陵廟中柱耳舊註却引/肅宗延英殿梁上生芝非是)好鳥鳴(洙曰一/作巢)巖扄(修可曰/曹子建)¶
(好鳥鳴/髙枝)髙岳前嵂崒洪河左瀅濙(鄭曰上烏定下于扄切/小水也〇洙曰西都賦)¶
(右界襃斜隴首之險帶以洪河涇渭之川○趙曰髙岳指嵩髙/山也字起於嵩髙惟岳洪河指言橋陵之左是洪河所過也)金¶
城蓄峻趾(洙曰班固賦建金城之萬雉乃鑿墉之趾以益其髙/也〇修可曰金城地名前漢地理志秦地西有金城)¶
<pb:KR4c0018_SBCK_006-11a>¶
(武威唐以金城爲蘭州郡公以金城對沙苑其爲地名可知○炎/曰漢金城郡註云昭帝始元六年置應劭曰&KR0004;築城得金故曰金)¶
(城)沙苑交𢌞汀永與奥區固(洙曰西都賦防禦之阻則天地/之奥區焉張平子賦寔爲地之)¶
(奥區/神皐)川原紛眇冥居然赤縣立(洙曰張衡慮圖曰崑崙東有/赤縣之州風雨有時寒暑有)¶
(節苟非此土南則多暑北則多寒東則多隂故聖主不處焉史記/鄒&KR0283;著書云中囯於天下八十一分居其一分耳中囯名赤縣内)¶
(自有九州禹之叙九州是也不得爲州數中囯外亦如赤縣州者/有九乃謂九州也〇趙曰蒲城縣本屬同州開元四年以縣之豐)¶
(山建睿宗橋陵改爲奉先縣仍𨽻京兆府十七年舁/爲赤故公詩言赤縣舊註引崑崙東有赤縣非是)臺榭争岧¶
亭(洙曰江淹詩岧亭南樓期西京賦/于雲霧而上逹&KR0250;亭亭以迢迢)官屬果稱是聲華眞¶
可聽(洙曰謂縣内諸官也○蘇/曰二陸聲華使人可服)王劉美竹潤(洙曰爾雅東南之美/者有㑹稽之竹箭焉)¶
(晉江遁竹賦有嘉生之/美竹翕幽液以潤夲)裴李春蘭馨(洙曰説文蘭香草也嵇/叔夜琴賦春蘭&KR0013;其東)¶
鄭氏才振古(洙曰詩振兹如/古註振自也)啖侯筆不停(鄭曰啖杜覧切〇/洙曰王劉裴李鄭)¶
(啖皆當時赤縣官也〇趙曰禰正/平鸚鵡賦序衡因爲賦筆不停綴)遣辭必中律(鄭曰中丁仲切/○洙曰陸士衡)¶
<pb:KR4c0018_SBCK_006-11b>¶
(文賦放言遣辭良多変/矣禹以聲爲律身爲度)利物常發硎(鄭曰奚經切硎石也〇洙曰/莊子養生篇庖丁爲文惠君)¶
(解牛文恵君曰譆善哉拔蓋至此乎庖丁釋刀對曰臣之所好者/道也進乎拔矣始臣之解牛之時所見无非牛者三年之後未嘗)¶
(見全牛也今臣之刀十九年而所/解數千牛矣而刀刃&KR0002;新發於硎)綺繡相展轉琳琅愈(洙曰/一作)¶
(逾)青熒(洙曰禹貢雍州厥貢球琳琅玕註皆玉名琅玕石而/似珠西都賦琳珉靑熒校獵賦玉名嶜崟昡耀靑熒)側¶
聞魯恭化(洙曰後漢魯恭字仲廉爲中牟令專以德化爲理不/任刑罰河南尹𡊮安聞之疑其不實使仁恕&KR0122;肥親)¶
(往察之肥還府以三異狀白/安安因上書言狀帝異之)秉德崔瑗銘(洙曰後漢崔瑗字子/王髙於文辭尤喜爲)¶
(書記箴銘所著賦碑箴/頌今座右銘傳於世)太史候鳬影王喬隨鶴翎(洙曰見/終明府)¶
(水樓并昔/遊詩註)朝儀限霄漢(洙曰謝靈運照灼爛霄漢又結念屬/霄漢孤景莫与謾○趙曰此公之自)¶
(述也知縣入朝矣而公不/得預朝此所以自嘆耳)客思廻林坰(洙曰謝惠連相送越林/坰〇趙曰爾雅林外謂)¶
(之/坰)轗軻辭下杜(鄭曰上苦感下口左切○洙曰孝宣紀尢樂杜/鄠之間率常在下杜孟康曰在長安南師古曰)¶
(下杜即今/之杜城)飄颻凌濁涇(吕曰詩涇/以渭濁)諸生舊短&KR0260;(洙曰婁敬/日臣衣帛)¶
<pb:KR4c0018_SBCK_006-12a>¶
(衣帛見衣&KR0260;衣&KR0260;見○趙曰使貧者/衣短褐也舊註引㟺敬衣&KR0260;見非是)旅泛一浮萍(洙日古詩泛/泛江漢萍漂)¶
(蕩水元根劉霊曰俯觀万物优擾焉如水/之載浮萍王逸曰自比如萍隨水浮遊)荒嵗兒女痩暮途¶
涕泗零(吕曰漢書主父偃曰日暮途逺/吾故倒行而逆施詩涕泗滂沱)主人念老馬(洙曰韓/詩外傳)¶
(日昔者田子方岀見老母於野喟然有志問於御者曰故公家畜/也罷而不爲用故放出田子方曰少尽其力而老弃其身仁者之)¶
(不爲也束帛贖之窮/士聞之知所歸心焉)𪠘宇容秋螢流寓理豈愜(趙曰謝霊/運擬王粲)¶
(詩序云家本秦川貴公子/遭亂流寓自傷情多也)窮愁醉未醒(修可曰史記虞卿非窮/愁亦不能著書以自見)¶
(於後/丗)何當擺俗累浩蕩乗滄溟(洙曰史虞卿傳賛虞卿非/窮愁亦不能著書以自見)¶
(於後丗〇蘇曰蘇勛何時擺脫俗累乗一葉泛滄&KR0538;之浩蕩偃仰/視八極挹瓊漿丹砂吾志足矣○歐陽曰腐草化爲螢其質不美)¶
(甫喻諸官不以其質不美而賤之故云容秋螢流寓者岀於事𫝑/不得巳甫豈樂爲之苟能擺脫俗累&KR0278;游於江湖之上乃甫性之)¶
(所樂尚以俗累/所拘爲限矣)¶
　　　題衡山縣文宣王廟新學堂呈陸宰¶
<pb:KR4c0018_SBCK_006-12b>¶
旄頭彗紫㣲無復爼豆事(洙曰旄頭胡星也彗彗星也紫㣲/帝宫也胡星彗帝宫喻禄山亂中)¶
(原䧟長安也丗亂爼豆之事不講故云无復也〇趙曰按晉天文/志昴七星天之耳也又爲旄頭胡星彗紫微則言其犯帝座也彗)¶
(字在天文志与孛俱爲妖/星之名此追言安史之亂)金甲相排蕩靑衿一憔悴(洙曰盖/民狃於)¶
(𢧐争不遑/斈校也)嗚呼巳十年儒服弊于地(洙曰不/振也)征夫不遑息¶
學者淪素志我行洞庭野歘得文翁肆侁侁胄子行¶
(鄭曰侁踈/臻切行貌)&KR0002;舞風雩至(洙曰文翁爲蜀郡守興建斈校以教蜀/人故風俗大变可比斉魯侁侁整粛貌)¶
(胄子謂元子以下至卿大夫子弟従斈者&KR0002;舞風雩而至也語曰/風乎舞雩也○趙曰論語䟽雩者祈雨之祭名使童男女舞之因)¶
(謂其処/爲舞雩)周室冝中興孔門未應棄是以資雅才渙然立¶
新意(洙曰周室借周以喻唐也言唐所以冝中興則孔門豈可/弃乎盖君君臣臣父父子子百姓日用而不知者皆在是)¶
(也雅才陸宰也新/斈資之而成爾)衡山雖小邑首唱恢大義(洙曰丗亂而衡/山能首建斈校)¶
(也)因見縣尹心根源舊宫閟(洙曰詩閟宮頌僖公/能復周公之宇也)講堂非¶
<pb:KR4c0018_SBCK_006-13a>¶
&KR0494;構大屋加塗墍(鄭曰巨至/切仰塗也)下可容百人墙隅亦深䆳¶
何必三千徒始壓戎馬氣(洙曰斈校者教化之所自也魯侯/能修泮宮而淮夷攸服則其所以)¶
(折暴亂者何必三千之/徒言文德足以服逺也)林木在庭户密幹曡蒼翠有井朱¶
夏時轆轤凍堦戺(鄭曰上盧谷切下落胡切/圎轉水戺鋤里切砌也)耳聞讀書聲¶
殺伐災髣髴(鄭曰芳未切〇趙曰聞讀書而樂彼/殺伐之災在此特斍其髣髴而巳)故國延歸¶
望衰顔減愁思南紀收波瀾(洙曰言能以文德易暴亂/〇趙曰洗波瀾之氛妖)西¶
河共風味(洙曰史記子夏居西河教授爲魏/文侯師共風味者言人樂其教也)采詩倦跋渉¶
載筆尚可記(趙曰言采詩之官倦跋山渉水之勞而不來/采之則史官之載筆尚可記陸宰之美也)髙歌¶
激宇宙凡百慎失墜(洙曰尚可記一云記竒異〇師曰青禴/謂斈士以青縁衣領也父母存則衣冠)¶
(飾以青禴素志謂其志不展也文翁肆指縣斈前漢杜鄴子林清/静好古有雅才又其胡廣傳註又後漢髙彪有雅才而訥於言雅)¶
(才指陸宰新斈資之而立故云首唱恢大義墍塗壁也昔僖公修/泮宫而服淮夷今陸宰爲是斈文德自足以懷逺何必三千之徒)¶
<pb:KR4c0018_SBCK_006-13b>¶
(始壓戎兵氣平轆轤所以運水言斈中種木鑿井无不備具殺伐/災髣髴言此&KR0022;絃誦之樂兵革之患少也南紀改瀾波言変其荊)¶
(楚輕剽之風而恩波廣&KR0013;也昔子夏居西河教授今陸宰与之同/其風使人咀味其教也太師采詩以&KR0026;民風今采詩之官倦於跋)¶
(渉使陸宰德政不聞于上甫得不以/是篇而記其事以備囯史之失墜也)¶
　　　行次昭陵(彦輔曰唐太宗/文皇帝之陵也)¶
舊俗疲庸主(洙曰舊俗謂隋氏/庸主煬帝疲困也)群雄問獨夫(洙曰獨夫以失/道而无助也書)¶
(獨夫纣群雄如/李密之流也)䜟歸龍鳯質(洙曰䜟書也唐太宗龍鳯/之姿天曰之表書生云)威定¶
虎狼都(洙曰&KR0171;秦傳秦虎狼/之囯謂先定𨵿中也)天屬尊堯典(洙曰父子天屬/也尊堯典謂循)¶
(功典法也太宗髙祖次子也〇師曰髙祖/禅位於太宗猶堯之遜天下於舜故云云)神功恊禹謨(魯曰謂/親定九)¶
(州也○趙曰謂禹成厥功/而書有大禹謨也舊註非)風雲隨絶足(洙曰風雲㑹合隨馬足/而起也〇趙曰魏文与)¶
(孫&KR0096;送馬書曰中囯雖饒馬其知名絶足亦時有之矣/〇師曰時李靖之徒皆以風雲之㑹隨馬足而奮也)日月繼¶
髙衢(洙曰日月謂相繼而/明也謂髙祖禅位)文物多師古(洙曰文物典章左傳/文物以紀之師古謂)¶
<pb:KR4c0018_SBCK_006-14a>¶
(以古爲師也猶稽古○趙曰文物如/唐賛云太宗之治制度紀綱之法)朝廷半老儒(洙曰太宗之/時朝廷多老)¶
(儒碩斈〇趙曰老儒謂房杜之屬○沈/曰太宗置斈館招延十八斈士故云云)直詞寧戮辱(趙曰如/魏鄭公)¶
(王珪之/諌諍)賢路不﨑嶇(洙曰太宗納諌容直言如魏徵之切直无/所不至而以能容之孫伏伽諫論元律罪)¶
(不當死賜以蘭陵公主園直百萬其用人如馬周之流/咸能盡其才〇趙曰言不艱於進用如用馬周之才也)往者災¶
猶降蒼生喘未蘇指揮安率土盪滌撫洪鑪(甌陽曰/謂陶成)¶
(天下如/洪鑪尓)壯士悲陵邑(洙曰陵色陵/廣也有奉色)幽人拜鼎湖(洙曰鼎湖黄/帝鑄鼎鼎成)¶
(而仙去後丗名其地爲鼎湖○趙曰言天変未弭而指麾安率士/盪滌抚洪鑪則言太宗之意猶欲勒兵於逺地立思方如此遽爾)¶
(升遐故継之以有陵/色之悲鼎湖之拜也)玉衣晨自舉(洙曰上賜霍光玉衣梓宫耿/秉亦賜玉衣○修可曰玉衣)¶
(貴人死者/珎異之衣)鐵馬汗常趨(薖曰陸佐公/鐡馬千群)松栢瞻虚殿(洙曰虚/一作靈)¶
塵沙立瞑途寂寥開國日(洙曰謂太宗躬親戎馬平一天/下開建囯社也易開囯承家)¶
流恨滿山隅(師曰追想太宗開囯之日今无英雄/之主如太宗以安天下是以流恨也)¶
<pb:KR4c0018_SBCK_006-14b>¶
　　　重經昭陵¶
草昧英雄起(洙曰屯難之時也○師曰草而/不斉昧而不明言隋末之亂也)謳歌曆數歸(洙/曰)¶
(孟子謳歌者不謳堯之子而謳歌舜語/天之曆数在汝躬言其天命之所在也)風塵三尺劒(洙曰髙紀上/擊布時爲流)¶
(矢所中行道疾甚呂后迎良醫又入見上問醫曰疾可治於/是上慢罵之曰吾以布衣提三尺取天下師古曰三尺劒也)社稷¶
一戎衣(洙曰武成一戎衣天下大定衣服/也一着戎衣而㓕約言衆心同也)翼亮貞文德丕承¶
戢武威(洙曰書丕𩔰哉文王謨丕承哉武王/烈○師曰置文館以招斈士故云云)聖圗天廣大(洙/曰)¶
(无不覆/燾也)宗祀日光輝(洙曰奕葉/隆盛也)陵寢盤空曲熊羆守翠¶
㣲(洙曰陵山陵也寢寢廟/也古詩陵寢暮煙青)再窺松栢路還見五雲飛(洙曰/天子)¶
(有孝感則五雲見見往在詩/註〇俯曰五雲五色雲也)¶
　　　禹廟¶
禹廟空山裏秋風落日斜(蘇曰楊脩晚蝉噪/秋風饑鴉閙斜日)荒庭垂橘柚¶
<pb:KR4c0018_SBCK_006-15a>¶
古屋畫龍蛇(洙曰招䰟仰觀/刻桷畫龍蛇)雲氣生虚壁(洙曰一作/清虚壁)江聲¶
走白沙早知乗四載(洙曰史記河渠書云夏書曰禹湮洪水/十三年三過不入門陸行載車水行載)¶
(舟泥行蹈橇山/行即橋一作輦)䟽鑿(洙曰一/作流落)控三巴(洙曰華陽國志曰武王/克商封其子宗&KR0078;於巴)¶
(爵之以子古者雖大爵不過子故呉楚及巴皆曰子獻帝時征東/中郎將安漢趙韙建議分巴爲二郡韙欲得巴舊名故曰巴益州)¶
(牧劉璋以墊江以上爲巴郡江州至臨江爲永寧郡朐忍至魚復/爲固陵郡巴遂分矣璋復改永寧爲巴郡以固陵爲巴東徙龐義)¶
(爲巴西太守是三巴郭璞江賦巴東之峽夏后䟽鑿○趙曰按樂/史寰宇記於渝州記云閬白二水東西流三曲如巴字是爲三巴)¶
(則非分有其地之定名當俟愽聞訂之〇鄭/曰十道志渝州巴縣并巴東西是爲三巴)¶
　　　　冬日洛城北謁玄元皇帝廟(洙曰唐天寳元年陳/王府叅軍田周秀上)¶
(言玄元皇帝降于丹鳯門之通衢告錫靈符在尹喜/之故宅上遣使就函谷故𨵿尹宅發得之乃置玄元)¶
(廟於大寧坊親享于新廟是秋改爲太上玄元皇帝/宫二年追尊大聖祖玄元皇帝仍於天下諸郡爲紫)¶
(㣲宫秋改譙郡紫微宫爲太清/宫○趙曰玄元皇帝李老君也)¶
<pb:KR4c0018_SBCK_006-15b>¶
配極玄都閟(洙曰配皇等極老子曰是謂配天極玄都觀也閟/閉也神也詩閟宫有洫〇田曰配紫極也紫極北)¶
(極也晉謝安建宫室極合辰極乃其義矣〇趙曰以廟在城之北/故曰配極玄都丹臺仙眞之所也故用玄都言廟舊註言玄都觀)¶
(也妄引妄註惑亂義理/〇陳敏修曰閟幽深也)慿髙禁禦長(洙曰前漢宣紀詔池禦/未御幸者假與貧民注)¶
(禦者禁苑前漢書音義曰折竹以/懸繩連之使人不得往來謂之禦)守祧嚴具禮(洙曰周禮春官/守祧註逺廟曰)¶
(祧遷主之所藏也○趙曰周禮守祧掌/守先王之廟祧故&KR0101;廟者謂之守祧)掌節鎮非常(洙曰禮/掌節注)¶
(節猶信也行者所執之信掌節掌守&KR0022;節而辨其用以輔王命〇/趙曰必有御賜之信以爲鎮故得借掌節以爲言○晁冲之曰賜)¶
(以節所以/鎮重其廟)碧瓦初寒外(趙曰葛仙傳夢人書新宫銘云碧瓦鱗/差〇琪曰碧瓦琉璃瓦也&KR0004;寒外指冬)¶
(日/也)金莖一氣旁(洙曰劉駼騊詩曰縹碧以爲瓦班固西都賦抗/仙掌以承露擢䨇立之金莖郊祀志漢武作栢)¶
(梁銅柱承露仙/人掌之屬也)山河扶繡户(洙曰謂户上繪畫若繡也梁沈約/春風詠明珠簾於繡户散芳塵於)¶
(綺/席)日月近雕梁(洙曰雕刻梁棟也○修可曰擅約陽春/歌曰白日映雕梁相近日月言髙大也)仙李¶
盤根大(洙曰神仙傳老子姓李名耳字伯陽楚國苦縣屬郷曲仁/里人也盤根大故枝葉繁盛謂唐室以李爲聖祖也〇定)¶
<pb:KR4c0018_SBCK_006-16a>¶
(功曰老子主指李樹爲姓而唐/以爲聖祖故曰仙李盤根大)猗蘭弈葉光(洙曰漢武帝故/事曰孝景王后)¶
(夢日入其懷以七月七日生武帝於猗蘭殿弈葉猶累丗也〇沈/曰郭子横洞&KR0115;記曰漢武末生景帝夢一赤&KR0510;從雲中直下崇芳)¶
(之閣帝覺而至於閣上見赤氣如煙霞來蔽戸牗乃改崇/芳閣爲猗蘭殿後王夫人生武帝于此殿奕葉猶累丗也)丗家¶
遺舊史(洙曰史記有老/子傳而無丗家)道德付今王(洙曰老子道德/經明皇御註)畫手¶
看前輩呉生逺擅&KR0163;(洙曰廟有呉道子畫張平子東京賦秦/政利觜長距終得擅場〇鮑曰山谷道)¶
(人簡王立之曰凡作詩賦要以宋玉賈誼相如子雲爲師略依放/其歩驟乃有古風杜詩云畫手看前輩呉生逺擅場蓋古人於能)¶
(事不獨求誇時輩須/要於前輩中擅&KR0163;耳)森羅移地軸(洙曰河圖括象曰地有三百/六十軸〇趙曰肇論云万象)¶
(森羅海賦云又似/地軸挺抜而爭廻)妙絶動宫牆(洙曰言筆跡/巧妙冠絶也)五聖聮龍衮¶
(洙曰唐書天寳八年上親謁太清宫上聖祖玄元皇帝尊號爲聖/祖大道𤣥元皇帝髙祖太宗中宗睿宗五帝皆加大聖皇帝之字)¶
(禮器天/子龍衮)千官列鴈行(洙曰丘遲書功臣名將鴈/行有序謂繪五帝侍從也)冕旒俱秀¶
發(洙曰礼器天子之冕朱緑藻十有二旒諸侯九上大夫七/下大夫五士三○梅聖俞曰秀發謂五聖氣宇清秀也)旌¶
<pb:KR4c0018_SBCK_006-16b>¶
斾盡飛揚(洙曰儀仗也○趙曰旌斾旌之/有斾也陸士衡長旌誰爲斾)翠栢深留景(趙/曰)¶
(魏魏收庭栢詩/陵寒翠不奪)紅梨逈得霜(趙曰言梨葉得霜而紅也梁&KR0067;/肩吾詩梨紅大谷晚桂白小山)¶
(秋)風筝吹玉柱(洙曰風筝謂製筝挂之風際風/至則鳴也江淹詩玉柱楊清曲)露井凍銀¶
床(洙曰古詩後園鑿井銀作床金瓶素綆汲寒漿〇趙曰露地之/井之也&KR0067;丹秋閨云空汲銀床井○余曰邵氏聞見録少陵露)¶
(井東銀床本晉書樂誌淮南篇後園鑿井銀作床金瓶素綆汲寒/漿也或以此論少陵之妙予謂少陵所以獨立千載之上者不但)¶
(有所本也三百篇作果何本/哉○馬存曰銀床井欄也)身退卑周室(洙曰史老子周守藏/室之吏也修道德其)¶
(學自以隱無名爲務居國乆之見周之衰乃遂圡○修可曰/老子之引退爲周室日以卑削之故史記曰周之衰乃去)經¶
傳拱漢皇(洙曰漢又景間崇黄老之教〇師曰漢文景皆崇/尚黄帝老子之術故云經傳拱漢皇拱謂用其術)¶
(以致無爲之治/故垂衣拱手也)谷神如不死(洙曰老子谷神/不死是謂玄牡)養拙更何郷¶
(師曰谷所以藏物谷神猶云藏神/何郷謂無所止猶云何有之郷)¶
　　　湘夫人祠(洙曰屈原九歌有湘夫人韓愈黄陵廟碑/云湘旁有廟曰黄陵自前古立以祠堯之)¶
<pb:KR4c0018_SBCK_006-17a>¶
(二女舜二妃者庭有石碑斷裂分散在地其文剥缺/考圖記言漢荊州牧劉表兄字景升立題碑曰湘夫)¶
(人今碑驗其文乃晉太康九年又題其額虞帝二妃/之碑非景升之立者秦博士對始臯帝云湘君者堯)¶
(之二女舜妃者也劉向鄭玄亦皆以二妃爲湘君離/騷九歌旣有湘君又有湘夫人王逸之解以爲湘君)¶
(者自爲水神而謂湘夫人乃二妃也從舜南征三苗/不返道死沅湘之間山海經曰洞庭之山帝之二女)¶
(居之郭璞疑二女者帝舜之后不當降小君爲其夫/人因以二女爲天帝之女以余考之璞与王逸俱失)¶
(也堯之長女娥皇爲舜正妃故曰君其二女英自宜/降曰夫人也故九歌辭謂娥皇爲君謂女英爲帝子)¶
(各以其盛者言之也禮有小君明其正者得稱君也/書曰舜陟方乃死傳謂舜升道南方以死或曰舜死)¶
(葬蒼梧二妃從之不及溺沅湘之間余謂竹書紀年/帝王之没皆曰陟陟昇也謂昇天也書殷禮陟配天)¶
(言以道終其德協天也書紀舜/之没云陟者與竹書/司文也其下言陟方乃死者所以釋陟爲死也地之𫝑)¶
(東南下如言舜南廵而死宜言下方不得言陟方也/以此謂舜死葬蒼梧之野於時二妃從之不及而溺)¶
(者皆不/可信)¶
<pb:KR4c0018_SBCK_006-17b>¶
肅肅湘妃廟(洙曰肅肅敬也詩/思齊肅肅在廟)空墻碧水春蟲書玉佩蘚¶
燕舞翠帷塵晚泊登汀樹㣲馨借渚蘋蒼梧恨不淺¶
染淚在叢筠(洙曰湘妃涕泣以淚揮竹染竹成班〇趙/曰張華博物志云舜死二妃淚下即班)¶
　　　祠南夕望¶
百丈牽江色(洙曰海賦掲百丈百丈/所以牽船也連竹爲之)孤舟汎日斜興來猶¶
杖屨(鄭曰興/許應切)目斷更雲沙山&KR0017;迷春竹(洙曰屈平九歌/有山&KR0017;詞云余)¶
(處幽篁&KR0006;終不見天/路險難&KR0006;獨後來)湘娥𠋣暮花(洙曰湘娥屈平所謂湘君也/詞云采薛荔&KR0006;水中搴芙蓉)¶
(&KR0006;木末○趙曰事雖折謂湘夫人而字則郭璞江賦協靈爽於湘/娥也&KR0017;迷竹而娥𠋣花亦是詩家當然舊註引湘君詞搴芙蓉&KR0006;)¶
(木末非也此得屈原言不得志猶/登山縁木而採芙蓉不可得也)湖南淸絶地萬古一長嗟¶
(洙曰郭璞江賦恊靈爽於湘娥〇蘇/曰徐元詩萬古長安景搔頭一嘆嗟)¶
　　　謁先主廟(洙曰成都記曰先主廟府南八里惠陵東/七十歩齊髙帝夢益州有天子鹵簿詔刺)¶
<pb:KR4c0018_SBCK_006-18a>¶
(史博覃修立而卑小後至長沙王鍾/改更構及四面壇屋置守墓户五百)¶
慘澹風雲㑹(洙曰古詩藹藹風雲㑹佳人一何繁劉植說李/軼書曰以龍虎之姿遭風雲之時中興二十八)¶
(將論曰咸能感㑹/風雲奮其智勇)乗時各有人力侔分社稷志屈偃經¶
綸(洙曰屯君子以經綸〇趙曰言劉葛之/志屈而不得伸所以偃仆經綸之業也)復漢留長䇿中原¶
仗老臣(洙曰復漢謂欲興劉氏也老臣孔明也蜀志建安二十/五年魏文帝稱尊號改年曰黄&KR0004;或傳聞漢帝見害先)¶
(主乃發䘮制服譙周等上言曰大王襲先帝&KR0100;迹亦興於漢中又/大王出自孝景皇帝中山靖王之胄宜即帝位博士計慈等上尊)¶
(號爲文曰惟建安二十六年四月丙午皇帝備敢用玄牡昭告皇/天上帝后土神祗漢有天下曆數無疆曩者王莽篡盗光武皇帝)¶
(震怒致誅社稷復存今曹操阻兵長安忍戮殺主后滔天泯夏罔/顧天顕操子丕載其凶逆&KR0060;居神器群臣將士以爲社稷隳廢備)¶
(冝修之嗣武二祖惟神嚮祚于漢家改元章武以諸葛亮爲丞相/○趙曰先主欲與劉氏而稱漢其所留之長䇿與後主也所留長)¶
(䇿者欲取中原/仗諸葛老臣耳)雜耕心未巳(洙曰後主建興十二年春亮悉大/衆由斜谷出以流馬運據武功五)¶
(丈原與司馬宣王對於渭南毎患糧不繼使已志不伸是以分兵/屯田爲乆駐之基耕者雜於渭濵居民之間百姓安堵軍无私焉)¶
<pb:KR4c0018_SBCK_006-18b>¶
歐血事酸卒(鄭曰歐於口切○洙曰亮與宣王相持百餘日其/年八月亮疾病卒于軍年五十四魏書亮糧盡𫝑)¶
(窮憂恚歐血一夕燒營道走入谷道發病卒漢𣈆春秋曰亮卒于/郭氏塢臣松之以爲亮在渭濵魏人躡迹勝&KR0018;之形未可測量而)¶
(云歐血蓋因亮自亡而自誇大也夫以孔明之略豈爲仲逹歐血/乎及至劉堒䘮師與晉元帝箋亦云亮軍敗歐血此則引虚記以)¶
(爲言也其云入谷而卒/縁蜀人入谷發䘮故)霸氣西南歇(朱曰晉陽秋曰有星赤/而芒角自東北南流投)¶
(于亮營三投再還往大還小俄而亮卒譙周云西上有黄氣〇趙/曰譙周等初觀進曰西氣願大王應天順民今葛亮巳死中原莫)¶
(圖則霸所/以歇也)雄圖歷數屯錦江元過楚劒閣復通秦(洙曰/言拓)¶
(地至秦楚○趙曰錦江劒閣蜀國之土也也過楚/通秦則言夲可以混一而不能焉則所以傷之也)舊俗存祠廟¶
空山立&KR0017;神(洙曰立/一作泣)虚簷交鳥道(洙曰交一作扶○趙曰/此是夔州先主廟廟在)¶
(山中故云交鳥道鳥道則山中之險道也/舊所引乃成都先主廟事地理錯亂也)枯木半龍鱗(洙曰成/都記諸)¶
(葛亮廟亦在先主故宅城西復立素像先主廟西院即武侯廟廟前/有雙大梧古峭可愛/人云諸葛手植襄陽記曰亮&KR0004;卒所在吝求)¶
(爲立廟朝議以禮秩不聽百姓遂因時節私祭之於道陌上言事/昔或以可聽立廟於成都者後主不從歩兵校尉習隆中書郎尚)¶
<pb:KR4c0018_SBCK_006-19a>¶
(充等共上表曰臣聞周人懷召伯之德甘棠爲之不伐越王思范/蠡之功鑄金存其像自漢㒷以來小善小德而圖形立廟者多矣)¶
(況亮德範遐邇勲盖季丗㒷王室之不壞實斯人是頼而蒸嘗止/於私門廟像問而莫立使百姓巷𥙊戎夷野祀非所以存德念功)¶
(述追在昔者也臣愚以爲冝因近其墓立之[沔-丏+丐]陽使所親屬以時/賜𥙊凡其臣故吏欲奉祠者皆限至廟所断其私祀以崇正礼於)¶
(是始/從)竹送清溪月(蘇曰黄綏詩云姢姢釣絲竹幾送/清溪月森森澗厎松風回落霜雪)苔移¶
玉座春(洙曰玉座玉牀也謝玄暉銅雀/臺詩玉座猶寂寞况乃妾身輕)閭閻兒女換歌舞¶
嵗時新(洙曰成都記舊俗以四時祀十二月亦祈禱閭里門也/閻里中門也〇蘇曰葛稚川再到郷園閭井改易兒女)¶
(更換唯緑水青山少不減舊耳〇趙曰此言夔州/之人所事先主者如此舊所引成都記事誤矣)絶域歸舟逺¶
荒城繫馬頻如何對搖落(洙曰宋玉搖落而變衰謝玄暉/拜中軍記室辭隋王牋臯壤搖)¶
(落對之惆悵&KR0302;路東西或以嗚唈○趙曰此句已下公言/其身之流落因先主廟即諸葛之功以自比而感嘆也)况乃¶
乆風塵(洙曰晉揔紀/論悠悠風塵)孰與關張並(洙曰関羽張飛傳曰初劉/備襲蜀丞相&KR0122;趙戩曰劉)¶
(備其不齊乎拙於用兵毎戰則敗奔亡不暇何以圖人蜀雖小區/險固四塞獨守之國難卒用兵也徴士𫝊幹曰劉備寛仁有度能)¶
<pb:KR4c0018_SBCK_006-19b>¶
(得人死力諸葛逹治知變正而有謀而爲之相張飛関羽勇而有/義皆萬人之敵而爲之將此三人者皆人傑也以備之略三傑佐)¶
(之何爲不濟諸葛傳先主與亮情好日密関張等不恱先主解之/曰孤之有孔明猶魚之有水也願諸君勿復言羽飛乃止○趙曰)¶
(此蓋言諸葛與関羽張飛之/才器孰與並乎言不可並矣)功臨耿鄧親(洙曰耿弇鄧禹後漢/論云宼鄧之髙勲耿)¶
(賈之鴻烈○修可曰公評品以爲鄧/禹之髙勲耿賈之鴻烈可親近矣)應天才不小(洙曰應一作/継蜀譙周等)¶
(上言臣聞河圖洛書五經䜟緯孔子所甄驗應自逺謹按洛書甄/曜度日赤三日德昌九丗㑹備合爲帝際洛書寳號命曰天度帝)¶
(道稱皇以統握契百成不敗洛書録運期曰九侯七傑爭命民以/炊骸道路籍籍履人頭誰使主者玄且來孝經鉤命决録曰帝三)¶
(建九㑹備臣父群未亡時言西南數有黄氣直上数丈見來積年/時有景雲祥風從璿璣下來應之此爲異瑞又二十有二年中数)¶
(有氣如旗從西竟東中天而行圖書曰必有天子岀其方加是年/太白熒惑鎮星常從嵗星相追近漢初㒷五星從嵗星主義漢位)¶
(在西義之上方故漢法常以嵗星候人主當有聖主起於此州以/致中㒷時許帝尚存故群下不敢漏言頃者熒惑復追&KR0010;星見在)¶
(胃昴畢昴畢爲天綱經曰帝星處之衆邪消亡聖諱預覩推揆期/驗符合数至&KR0002;此非一臣聞聖王先天而天不違後天而奉天時)¶
(故應際而生與神合/契願大王應天順民)得士契無鄰(洙曰蜀志先主復領益州牧/諸葛亮爲股肱法正爲謀主)¶
<pb:KR4c0018_SBCK_006-20a>¶
(関羽張飛馬超爲爪牙許靖麋笁簡雍爲賔友及董和黄&KR0096;李嚴/等本璋之所授用也呉壹費&KR0026;等又璋之璋之㛰親也彭羡又璋)¶
(之所擯也劉巴者宿昔之所忌恨也皆處之𩔰任盡其器能有志/之士無不競勸〇趙曰譙周&KR0004;&KR0134;進曰願大王應天順民傳曰得)¶
(士者強在先主言之/專&KR0204;諸葛亮而巳耳)遲暮堪帷幄(洙曰運籌/帷幄之中)飄零且釣緍¶
(洙曰詩何彼穠矣其/釣維何維絲伊緍)向來憂國淚寂寞洒衣巾(洙曰謝靈運/廬陵王墓下)¶
(作洒淚眺連崗○蘇曰/孔煒常下憂國之淚)¶
　　　詠懷古跡(五首三首見懷古門)¶
蜀主窺呉幸三峽崩年亦在永安宫(洙曰劉先主以孫/&KR0096;襲関羽之故東)¶
(征三呉爲/將陸議所破於秭歸歩歸魚復改爲永安遂/卒於永安○鄭曰十道志蘷州永安宫劉備作在豊溪南)翠華想¶
像空山裏(洙曰空一作寒翠華車盖想像猶髣髴〇趙曰翠/華天子之旗也先主即皇帝位故得用翠華字也)玉¶
殿虚無野寺中(洙曰山有卧龍/寺先主祠在焉)古廟杉松巢水鶴嵗時¶
伏臘走村翁(洙曰言民/猶𥙊祀)武侯祠屋長隣近一體君臣𥙊¶
<pb:KR4c0018_SBCK_006-20b>¶
祀同(洙曰註見武侯廟註又云公/自註云殿今爲寺廟在宫東)¶
諸葛大名垂宇宙(洙曰謂孔明之/名垂於天下)宗臣遺像肅清髙(洙/曰)¶
(漢以蕭何爲宗臣以功業爲時所宗尚也/言孔明勲烈見於後丗者亦可擬蕭何)三分割據紆籌䇿¶
(洙曰三分謂魏呉蜀/當時孔明多籌䇿)萬古雲霄一羽毛(洙曰言聲名飛揚獨/歩萬古○趙曰以髙)¶
(飛鳥喻/之也)伯仲之間見伊吕(洙曰孔明佐蜀瑾佐呉俱受重任而/孔明又受顧託〇趙曰言孔明在二)¶
(公之間也魏文帝論傳毅/之於班固伯仲之間爾)&KR0204;揮&KR0002;定失蕭曹(洙曰謂功垂/成而亮薨)福¶
移漢祚難恢復(洙曰大福/不可再)志决身殱軍務勞(鄭曰殱子廉/切滅也〇洙)¶
(曰孔明在軍罰二/十巳上皆親覽)¶
　　　蜀相¶
丞相祠堂何處㝷(洙曰蜀諸葛亮傳先主建安二十六年即/帝位𠕋亮爲丞相録尚書事祠堂孔明廟)¶
(也)錦宫城外栢森森(洙曰成都記府城亦呼爲錦宫城以江/山明麗錯雜如錦也廟有古栢武侯手)¶
<pb:KR4c0018_SBCK_006-21a>¶
(植/之)映堦碧草自春色(洙曰江文通别/賦春草碧色)隔葉黄鸝空好¶
音(洙曰空一作多詩泮水懷我/好音王僧逹詩楊園流好音)三顧頻繁天下計(洙曰本傳/曰時先主)¶
(屯新野徐庶見先主先主器之謂先主曰諸葛孔明卧龍也將軍/豈願見之乎先主曰君與俱來庶曰此人可就見不可屈致也將)¶
(軍宜枉駕顧之由是先主遂詣亮凡三往乃見又亮上䟽曰先主/不以臣卑鄙猥自枉屈三顧於草廬之中言先主之自見亮亮爲)¶
(先主而仕皆/爲天下大計)兩朝開濟老臣心(洙曰先主於永安病篤召見屬/以後事謂亮曰君才十倍曹丕)¶
(必能安國立定大事&KR0002;嗣子可輔輔之如其不才君可自取亮泣/曰臣敢喝股肱之力効貞信之節継之以死又亮表云㒷漢室還)¶
(於舊都此臣所以報先帝而忠陛/下之職分也兩朝謂先主及禪也)出師未捷身先死(洙曰未/捷一云)¶
(未用又/未戰)長使英雄淚滿&KR0109;(洙曰閔其志不遂也本傳云十二/年春亮悉大衆由斜谷出以流馬)¶
(運據武功五丈原與司馬宣王對於渭南相持百餘日其年八月/亮疾卒于軍軍退司馬宣王案行其營壘處所曰天下之竒才〇)¶
(師曰亮欲合一天下未及岀師一戰而/死使亮未死則呉魏豈能保其土地哉)¶
　　　諸葛廟¶
<pb:KR4c0018_SBCK_006-21b>¶
乆遊巴子國(洙曰䕫古巴子國也○程曰寰宇記䕫州春秋/時夔子國後爲楚地秦滅楚置郡即爲巴郡)屢¶
入武侯祠竹日斜虚寢溪風滿薄帷君臣當共濟賢¶
聖亦同時翊戴歸先主并吞更出師(洙曰翊戴言輔翊尊/戴劉氏也并吞謂出)¶
(師表有并吞/中國之志)蟲虵穿畫壁巫覡醉蛛絲(鄭曰覡研歷切○/夢符曰右按前漢)¶
(志民之精爽不二齊肅聦明者神或降之在男曰覡在女曰巫使/制神之處位爲之牲器以見廟弊巫覡醉於蛛絲中也○趙曰事)¶
(雖出國語在男曰覡在女曰巫而合用/巫覡字則張衡東京賦巫覡操茢也)歘憶吟梁父躬耕起¶
未遲(洙曰亮耕南陽作梁父吟○趙曰公惑孔明梁父吟事方/却思歸耕而起爾舊本作也未遲非蓋却成方欲躬耕也)¶
　　　武侯廟(洙曰成都記云諸葛公廟在先主廟故宅城/西復立素像先主廟西院即武侯廟前有䨇)¶
(大栢古峭可愛内有裴令公所著/碑柳僕射書相國段公古栢文)¶
遺廟丹青落空山草木長猶聞辭後主不復卧南陽¶
(洙曰蜀志諸葛亮傳亮父玄卒亮躬耕隴畒好爲梁父吟漢晉春/秋曰亮家于南陽之鄧縣在襄陽城西二十里號曰隆中徐庶謂)¶
<pb:KR4c0018_SBCK_006-22a>¶
(先主曰諸葛孔明者卧龍也將軍豈見之乎先主病勑後主曰汝/與丞相從事事之如父建興元年封亮武郷侯五年率諸軍北駐)¶
(漢中臨發上表辭卒於軍魏鎮西將軍鍾㑹至漢川/𥙊亮之廟令軍士不得於亮墓所左右芻牧樵採)¶
　　　䕫州歌(一首同作十首/餘見都邑門)¶
武侯祠堂不可忘(洙曰祠堂/一作生祠)中有松栢參天長(洙曰見丞/相祠堂何)¶
(處㝷錦宫城外栢參參孔明廟前有老栢黛色/參天二千尺詩○趙曰/夔州武侯廟有也)干戈滿地客¶
愁破雲日如火炎天涼¶
　　　上卿翁請修武侯廟遺像缺落時崔卿權¶
　　　夔州¶
大賢爲政即多聞(趙曰言多有傳/聞之善政也)刺史眞符不必分尚¶
有西郊諸葛廟卧龍無首對江濆(洙曰徐庶謂先主曰/諸葛孔明卧龍也)¶
　居室上¶
<pb:KR4c0018_SBCK_006-22b>¶
　　古詩十一首¶
　　　&KR0009;題江外草堂(魯曰梓州作&KR0009;成都故居○㤗伯曰/甫從同谷入蜀卜居成都亂遂走梓)¶
(州今於梓州懷思草/堂遂作是詩&KR0009;題焉)¶
我生性放誕(洙曰唐賀知章晚節尤誕放〇&KR0171;曰𥞇肅生平/放誕性僻泉石焉能王公大人門下心緒卑屈)難¶
欲逃自然(覺範曰自然道也釋氏謂/之逃禪儒者謂之逃自然)嗜酒愛風竹(洙曰風一/作脩○&KR0171;)¶
(曰呉謨嗜酒毎醉愛&KR0026;風竹怡然自樂人或曰陶弘景愛聽/松風王子猷愛竹先生愛風竹其清氣可相敵吴𥬇而不荅)卜居¶
此林泉(洙曰此/一作必)遭亂到蜀江(俯曰遭亂/謂禄山反)卧痾遣所便(洙曰/沉痾)¶
(病也〇趙曰謝靈運卧痾/對空床君平曰便安静也)誅茅初一畒(洙曰屈原卜居誅鋤/草茅以力耕儒行儒)¶
(有一畒/之宫)廣地方連延經營上元始斷手寳應年(洙曰上/元寳應)¶
(皆年號〇趙曰公以乾元元年十二月未至成都明年即上元元/年乃公建草堂之始又二年即寳應元年乃公成草堂之日也唐)¶
(髙祖勑云使至知玄堂巳成不知諸作/早晚得断手凡營造了當言断手者矣)敢謀土木麗(彭曰堂名/以草者取)¶
<pb:KR4c0018_SBCK_006-23a>¶
(其草創豈求土/木之華麗乎)自覺面勢堅(洙曰東京賦審曲面𫝑周礼/考工註審察方面形𫝑之宜)臺¶
亭隨髙下敞豁當清川(洙曰陸士衡/清川帶華薄)雖有㑹心侣(蒼舒/曰古)¶
(按古樂府短歌不羡/一囊錢唯重心&KR0109;㑹)數能同釣船干戈未偃息安得酣歌¶
眠蛟龍無定窟黄鵠摩蒼天(洙曰魏文帝/脩條摩蒼天)古來逹士¶
志(洙曰一云/賢逹士)寧受外物牽顧惟魯鈍姿豈識悔吝先偶¶
携老妻去慘澹陵風煙事迹無固必(洙曰語孔子/無固無必)幽¶
貞愧𩀱全尚念四小松(趙曰秦本紀幽而不正非/君子之幽也見幽人之貞)蔓草易¶
拘纒霜骨不甚長永爲隣里憐(師曰以四小松爲念憫/其有剛姿勁節而爲蔓)¶
(草所𢦤不獲遂其主長之性故云云/英乂見殺四子遇害甫託意傷之)¶
　　　草堂(洙曰草堂在成都浣花里楊子/琳之亂甫去草堂亂定復歸也)¶
昔我去草堂蠻夷塞成都今我歸草堂成都適無虞¶
<pb:KR4c0018_SBCK_006-23b>¶
請陳初亂時反覆乃須&KR0119;(蘇曰曹參曰事反/覆於須&KR0119;之間)大將赴朝廷¶
(洙曰時崔寧入朝留其弟寛/守成都楊子琳乗間來襲)群小起異圖中宵斬白馬盟¶
歃氣已麤(洙曰榖梁傳齊&KR0074;衣裳之㑹十有一未嘗有㰱血之/盟蘇秦說趙令㑹天下之將通質刳白馬而盟漢髙)¶
(祖刑白馬盟孟子五霸&KR0074;公爲盛葵/丘之㑹諸侯束牲戴書而不歃血)西取卬南兵(洙曰子琳與/卬州栢正節)¶
(同/叛)北斷劒閣隅布衣數十人亦擁專城居(洙曰楊子琳/爲瀘州刺史)¶
(栢正節卬/州刺史)其勢不兩大(洙曰兩大/不相事)始聞蕃漢殊(洙曰子琳/本賊帥也)¶
(杜鴻漸表/以爲刺史)西卒却倒戈(洙曰子琳爲寧妻任氏/所敗走爲王守仙所誅)賊臣互相誅¶
焉知肘腋禍自及梟鏡徒(洙曰前漢郊祀志梟鳥名食母/破鏡獸名食父黄帝欲絶其𩔖)¶
(使百吏柌皆用之破鏡如貙而虎/眼漢五月五日作梟羹賜百官)義士皆痛憤紀綱亂相踰¶
一國實三公(洙曰僖五年左氏狐裘尨/茸一國三公吾誰適從)萬人欲爲魚(趙曰/左傳)¶
(昭公元年劉定公歎禹之功曰㣲禹吾/其魚乎光武紀百萬之衆可使爲魚)唱和作威福孰肯辨¶
<pb:KR4c0018_SBCK_006-24a>¶
無辜眼前列杻械背後吹笙竽談𥬇行殺戮濺血滿¶
長衢到今用龯地風雨聞號呼(洙曰左傳/至於用龯)&KR0017;妾與&KR0017;馬¶
(洙曰&KR0017;一作人○趙曰巳殺其主矣則妾謂之&KR0017;/妾馬可謂之&KR0017;馬如匈奴以亡者之妻爲&KR0017;妻)色悲充爾娱¶
國家法令在此又足驚吁賤子且奔走三年望東呉¶
弧矢暗江海難爲遊五湖不忍竟舎此(洙曰特蜀亂既/平甫復舎草堂)¶
(也)復來薙榛蕪(鄭曰薙他計切除草〇&KR0171;曰安謂隋文帝召/爲博士性便山水復來舊隱薙草徘徊而去)¶
(後辭官/不起)入門四松在歩堞萬竹踈(洙曰堞一云屧〇鄭曰堞/徒恊切城上垣〇趙曰宋)¶
(書𡊮粲爲丹陽尹常/歩&KR1231;白楊郊野間)舊犬喜我歸低徊入衣&KR0322;隣舎喜¶
我歸沽酒携胡蘆(洙曰一云/提榼壷)大官喜我來遣&KR0016;問所須¶
城郭喜我來賔客隘村墟天下尚未寧健兒勝腐儒¶
(洙曰黥布傳上對衆折隋/爲天下安用腐儒哉)飄颻風塵際何地置老夫於時¶
(破鏡獸名食父黄帝欲絶其𩔖)¶
<pb:KR4c0018_SBCK_006-24b>¶
見疣贅(鄭曰疣羽求切結痛也贅之銳切〇趙曰莊子云/附贅掛疣此公自以傷見剰其身在天地間如之)骨髓¶
幸未枯飲啄媿殘生食薇不敢餘(洙曰莊子駢拇疣贅/養生澤雉又十歩一)¶
(啄百歩一飲嵇康採薇山阿○趙曰倣古詩食蕨不願餘〇師曰/嚴武鎮成都卒於永泰元年夏間朝廷有詔崔光遠代甫年未老)¶
(而不見用故云骨髓幸未枯食薇/不敢餘謂其貧/也薇菜之薄者)¶
　　　柟樹爲風雨所拔歎¶
𠋣江柟樹草堂前故老相傳二百年(洙曰故/一云古)誅茅卜居¶
揔爲此(趙曰屈原問漁父云/誅鉏草茅以力耕乎)五月髣髴聞寒蟬東南飄¶
風動地至(洙曰老子曰/飄風不終朝)江飜石走流雲氣(洙曰莊子雲氣/不待族而雨〇)¶
(蘇曰漢四年大風起東南江/浪飜吼沙驚石走林木多折)幹排雷雨猶力争根斷泉源¶
起天意滄波老樹性所愛浦上童童一靑蓋(洙曰蜀/先主舎)¶
(東南有一樹遙望/之童童若車蓋)野客頻留懼雪霜行人不過聽竽¶
<pb:KR4c0018_SBCK_006-25a>¶
&KR0284;(洙曰莊子言地&KR0284;風作則萬竅怒號前者唱于而隨者唱喁/冷風則小和飄則大和○趙曰言其聲之鼔動如之宋玉髙)¶
(唐賦云纎條悲鳴聲似竽&KR0284;舊/注止引莊子地&KR0284;似之而非矣)虎倒龍顚委榛&KR0068;淚痕¶
血㸃垂胷臆(趙曰乃卞和淚/盡継之以血也)我有新詩何處吟草堂¶
自此無顔色(師曰楩柟杞梓天下之良材柟樹爲風雨所拔喻/嚴武死於蜀甫无所依故歎惜之上元二年嚴武)¶
(鎮成都甫自閬州挈家往依之武歸朝廷甫浮游左蜀諸郡往來/非一武再鎮兩川奏爲節度參謀檢校工部貟外郎氷㤗元年夏)¶
(武卒郭英乂代之甫失所依乃泛江移䕫州大曆三年春下峽至/荊南詳味此詩殆爲嚴武而發歎焉甫築草堂於成都浣花里甫)¶
(爲得此樹以爲遊息木仁𩔖以覆庇其下甫頼武以庇焉今也/如/虎倒龍顚是使草堂之人憔悴而無所棲託故云草堂自此無顔色)¶
　　　茅屋爲秋風所破歌(蘇曰古之封謝侯分之以茅土/所謂茅屋者制節之方州也風)¶
(號令也所以鼔舞万民和四方之義也天寳十四載/禄山起漁陽之師詭言奉詔誅楊囯忠是謂義兵号)¶
(令天下䧟河北郡/縣是謂茅屋破也)¶
八月秋髙風怒號(修可曰莊子大塊噫氣其名爲/風唯是無作作則萬竅怒号也)卷我屋¶
<pb:KR4c0018_SBCK_006-25b>¶
上三重茅(蘇曰八月隂中也隂以肅殺爲事秋髙風怒号者秋/於五性爲義天寳十四載十一月九日范陽節度使)¶
(安禄山率藩漢兵十餘万自幽州南向指闕詭言起義以誅楊囯/忠爲名其怒号之甚也卷我屋上三重茅者是時方䧟三郡謂先)¶
(殺太原尹楊光&KR1304;於博陵郡十二月六日䧟陳留郡殺張/介然九日䧟滎陽郡殺太守崔无詖故云卷三重茅也)茅飛¶
度江洒江郊(洙曰洒/一作滿)髙者挂&KR0482;長林梢(鄭曰&KR0482;/古犬切)下者飄¶
轉沉塘&KR0638;(鄭曰&KR0638;於郊切地竄也〇蘇曰分茅之臣悉皆奔逃/濵於患難之側而不顧者&KR0002;范陽副使封常清三與)¶
(戰皆不勝西奔陜髙仙芝鎮陜弃城西保潼閞故曰洒江郊也髙/者以義爲髙也林君也肅宗即位靈武玄宗在蜀長林也髙義之)¶
(臣扈從左右如韋見素陳玄礼故曰挂&KR0482;長林梢也塘&KR0638;泥塗也/下者卑汚䘮節處於泥塗是時河北二十四郡俱爲所䧟如譙守)¶
(陽万石令狐潮楊希文劉貴哲皆附賊其後潮亦說/張廵曰盖相從以苟冨貴可謂飄轉而不能自守也)南村群童¶
欺我老無力忍能對面爲盗賊公然抱茅入竹去脣¶
燋口燥呼不得(&KR0171;曰南明也村鄙也童无知也明明鄙野无/知之輩以我囯家師老而莫能爲之敵所以)¶
(盗吾土疆賊吾善良故令狐潮說張廵曰本朝危蹙兵不能岀関/天下事去矣豈非欺我老无力也平原太守顔眞卿以食尽援絶)¶
<pb:KR4c0018_SBCK_006-26a>¶
(弃郡渡河於是河北郡縣尽䧟賊豈非對面爲盗賊也竹制節也/公然抱茅入竹者禄山反顔杲卿袁履謙緋袍令與假子守土門)¶
(所謂抱茅制節者也杲卿謂禄山曰汝營州牧羊羯奴竊荷㤙寵/天子&KR0018;汝何事而乃反乎禄山怒縛之節解而罵不絶賊鉤断其)¶
(舌杲卿含胡而絶不獨夫是張廵保睢陽使南霽雲詣賀蘭進明/告急賀蘭無意出援兵且張樂以大饗霽雲言城中食尽力屈賀)¶
(蘭不聽遂截&KR0204;示信竟不食而去豈非呼不得也〇趙曰韓詩外/傳曰乾喉焦脣仰天而嘆曹子建善哉行曰日來丈難口燥唇乾)¶
(盖公參/用之也)歸來𠋣杖自歎息俄頃風定雲墨色(蘇曰甫嘗/與韋宙同)¶
(䧟賊遁㱕行在所此所以欷戯嘆息也方是時張廵許逺擣其腹/心而賊𫝑遂衰四方掎角而禄山詭言之号令无所施猶風之定)¶
(也雲墨色者雲喻礼樂法度墨色不明也天子蒙/塵而幸忠臣継踵而䧟賊礼義法度無自而明)秋天漠漠向¶
昏黒布衾多年冷似鐡嬌兒惡卧踏裏烈(蘇曰秋義也/望天子以義)¶
(理天下今也宦豎蔽其明女謁侈其心漠漠而無所察治向昏者/重老之晩年也墨不明也明皇晩年髙力士導其欲太眞妃迷其)¶
(情豈非向昏而黒也布者女工之本儉之所尚也衾者所以衣&KR0013;/也以布爲衾蓋以㳟儉而衣&KR0013;天下且置之而不用所以冷而似)¶
(鐵鐵黒金也而以斬殺爲事斬殺則少恩明皇末年非惟不知崇/儉以衣被天下又且少思以徇太眞妃之欲也嬌兒太眞妃也卧)¶
<pb:KR4c0018_SBCK_006-26b>¶
(安寢也太眞妃搖其安謂嘗以禄山爲養子出入宫掖不禁&KR0126;醜/稔聞而明皇不悟禄山出范陽與眞妃爲内外援且令進竒禽異)¶
(物以蠱帝心宰相太子多言其反太眞妃力保之故帝不信及漁/陽難作且約太眞妃爲之内應朝廷機謀禄山靡所不知豈非踏)¶
(裏裂/也)床床屋漏無乾處雨脚如麻未斷絶(蘇曰床人所/即以爲安也)¶
(床床四方之所安居者屋漏无乾處者謂今皆䧟於泥塗是時滄/趙見拔博平虜䧟潼関失守南破宛洛張介然崔无詖死其城郭)¶
(李憕盧奕蔣青死其官所謂如麻未断絶者盖天下浸淫於塗泥/未有巳也&KR0045;雄嘗曰震風凌雨然後知厦屋之爲帡幪故甫以雨)¶
(脚未断言/乱之滋也)自經䘮亂少睡眠長夜沾濕何由徹(蘇曰禄/山父子)¶
(僣&KR0060;於三年之間四方搔然不遑安枕豈非少睡眠/也蜀道尚艱難靈武未還内故謂之沾濕何由徹也)安得廣厦¶
千萬間(趙曰白樂天詩我願布衾千万丈與君同盖洛陽城然/近乎戲語豈有万丈之衾乎&KR0002;公言千万間之廣厦二)¶
(公之言自/有深旨)大庇天下寒士俱歡顔風雨不動安如山(&KR0171;曰/乱而)¶
(願治憂而思樂忠臣義士之常心甫於是時官卑位下身親罹之/力無所施不免傷今思古而欲得庇覆天下之蒼生謂其&KR0172;然懷)¶
(歸尚未忍弃去義祖太宗之遺烈故欲覆安/之使無震風凌雨之虞故曰不動安如山也)嗚呼何時眼前¶
<pb:KR4c0018_SBCK_006-27a>¶
突兀見此屋吾廬獨破受凍死亦足(蘇曰嗟歎之不足/故永歌之甫遇乱)¶
(而願治其所以嗟歎永歌者蓋冩其憂憤之心冀欲有興衰撥乱/之主而庚濟王室以成巍巍突兀之功謂之何時者所望之誠至)¶
(也吾廬獨破受凍死亦足者禄山之乱天子入蜀甫走鳯翔謁粛/宗授拾遺與房琯少爲布衣交至徳元年七月二十一日琯敗於)¶
(陳陶斜罷相甫上䟽言琯罪細不宜免粛宗怒詔吏推問後意解/岀爲華州司功曹然不甚省録時㓂奪甫家鄜弥年孺弱至餓死)¶
(継而弃官去客秦州&KR0018;薪採橡栗自給故其断章所以言死亦足/也左傳楚申叔展問還無社曰有麥麴乎有山芎藭乎注二物可)¶
(以禦濕欲使无社逃泥水中時子美方爲嚴武所不容詩之作其/近於此乎〇趙曰按舊注引楚申叔展之明嚴武所不容然所引)¶
(事迹與意大不相同十二詩皆上元二年之作嚴武鎮蜀&KR0004;則廣/徳元年公在梓州再則廣徳二年公在幕中故詩定爲上元元年)¶
(之秋也假使舊注不引左氏又不誤指𫿞武直論詩意豈有府尹/不相容者也○師曰秋者粛殺之氣兵革之象也王者之封諸侯)¶
(各本五方之土色而苴以茅賜之茅屋所以覆庇人所依託焉旣/爲秋風所破則無以自庇甫以嚴武鎮成都遂往依之不幸武卒)¶
(郭英乂代武爲節度甫由是見知英乂託以爲芘焉兼与楊子琳/栢正節二刺史相善崔旰殺英乂併攻楊子琳栢正節是卷三重)¶
(茅之比也茅飛度江洒江郊謂子琳正節蒼皇竄避也髙者&KR0482;挂/長林栢謂在位賢者逃于林野下者飄轉沉塘&KR0638;地不平曰&KR0638;喻)¶
<pb:KR4c0018_SBCK_006-27b>¶
(下民墜於𡍼炭之苦童無知之稱南村羣童以譬崔旰之徒欺我/老无力喻代宗師老崔旰輩無忌憚焉而恣爲殘暴左傳云師直)¶
(爲壯曲爲老公然抱茅入竹去謂&KR0060;據其茅土也脣燋口燥呼不/得時代宗號令不行召諸道之兵無有應者是以避吐蕃之乱跳)¶
(而幸陜今崔旰叛雖遣使諄喻豈能止其侵暴甫依託三子以爲/覆芘如茅屋然今三子爲旰所攻是失所棲託是以𠋣杖有所嘆)¶
(息時朝廷遣杜鴻漸討平蜀乱故旰兵稍定是以有俄頃風定之/喻也然旰雖定蜀中乗𨻶而叛者不一如渝州開州並殺刺史之)¶
(𩔖殺氣猶盛是以有雲墨色之喻也昔楚王投醪於水以飲士卒/三軍之士皆如挾纊爲上者不可不恤其下布衾多年冷似鐵謂)¶
(寡恩而士不和也英乂爲政刻薄无温燠之惠如布衾然嬌兒比/崔旰旰乗士卒怨背㪯兵以反而蜀中大乱豈非惡卧踏裏裂之)¶
(譬乎床床屋漏无乾処非特甫無所芘蜀民皆失所依故也雨脚/如麻未断絶謂反者継而起甫詩云前年渝州殺刺史今年開州)¶
(殺刺史是也自經䘮乱少睡眠長夜沾湿何由徹傷兵乱以來不/獲安居也王者以天下爲家如廣厦之大芘使天下之民咸得其)¶
(寕雖有風雨其能飄搖震蕩乎甫意/非獨傷己爲天下歎息故有末章云)¶
　　　水檻¶
蒼江多風飈雲雨晝夜飛茅軒駕巨浪(洙日郭景純吞/舟浮海底髙浪)¶
<pb:KR4c0018_SBCK_006-28a>¶
# SB1_0636-156.png
# page missing
<pb:KR4c0018_SBCK_006-29a>¶
(趙曰此言志在江海豈&KR0560;促於/淸溪上傍柴門而遊爲事乎)蒼惶避亂兵(洙曰言避/蜀乱也)緬¶
懷邈舊丘(洙曰又云&KR0225;邈懷舊丘舊丘/故里也言避乱而逹故里也)隣人亦巳非野竹¶
獨脩脩舩舷不重扣(鄭曰舷胡田切○洙曰江賦詠採菱以扣/舷〇趙曰晉夏中御以足扣舷歌吴曲)¶
埋没巳經秋仰看西飛翼下媿東逝流故者或可掘¶
新者亦易求所悲數奔竄(鄭曰數/色角切)白屋難乆留(蘇曰賈/復見耿)¶
(弇曰子非久留白屋之士風雲㑹合子當平歩天衢尓後果如其/言〇趙曰白屋貧者之居也公自悲於奔竄不得乆寕居於白屋)¶
(尔○師曰乱兵謂崔旰之乱甫往梓州舊丘故林也指草堂隣人/亦巳非謂流離也甫去成都凡三載向者所汎扁舟埋没於泥沙)¶
(故舩舷不堪重扣舷船旁也扣之以節歌甫有東川未及西/㱕故云仰看西飛翼下媿東逝流故者或可掘謂破舩也)¶
　　　營屋¶
我有隂江竹(師曰甫植万竹於草堂嘗有詩云入門四松/在歩堞万竹踈即此所謂我有隂江竹是也)能令¶
朱夏寒(夢符曰右按梁元帝纂要曰夏曰朱夏亦/曰長嬴炎夏三夏九夏又尔稚夏爲朱明)隂通積水¶
<pb:KR4c0018_SBCK_006-29b>¶
内髙入浮雲端(趙曰枚乗詩曰/美人在雲端)甚疑&KR0017;物慿(蘇曰王粛行/太白見山林)¶
(秀茂曰疑有/神物所慿)不顧翦伐殘東偏&KR0002;面勢(師曰謂植竹以䕃/東射之日隨其所)¶
(向之/勢)户牖可永安愛惜巳六載兹晨去千竿蕭蕭見¶
白日洶洶開奔湍度堂匪華麗養拙異考槃(趙曰詩/考槃在)¶
(阿考槃在澗考成子槃樂也今公言養拙而/巳非&KR0002;碩人之在澗在阿而後成其楽也)草茅雖薙葺衰¶
疾方少寛(趙曰除草曰薙言雖有薙葺/之勞而吾之衰病可寛也)洗然順所適此足¶
代加餐寂無斤斧饗(師曰甫築草堂茅茨不翦椽柱不斵/削蓋順其所適也故曰寂無斥斧響)¶
庻遂憩息懽(洙曰甘棠勿翦勿伐考工記審曲面勢詩考槃/在澗古詩上言加餐飯周禮薙氏○趙曰甘棠)¶
(勿翦勿敗召伯/所憇注憇息也)¶
　　　柴門¶
泛舟登瀼西(洙曰楚俗以山谷間水可渉者爲瀼其渉也謂之/踏瀼素俗以堰水爲瀼皆謂之瀼〇鄭曰本作𣻌)¶
<pb:KR4c0018_SBCK_006-30a>¶
(字如亮切水名在隴西○趙曰䕫州惟有東瀼溪見水經注瀼東/瀼西則水兩旁之名今云登瀼西則舟巳泊而登其岸也舊注有)¶
(蹈瀼之/說非也)廻首望兩崖(革曰兩/崖峽也)東城乾旱天其氣如焚柴(蘇/曰)¶
(甘士安其熱氣過如焚柴飛鳥爲之不飛○趙/曰此燔柴也尔雅云祭天曰燔柴積薪而焚之也)長影没窈窕餘¶
光散唅呀(趙曰唅音憾哺也呀音虚加反張口也而/公所用無乃唅呀乎盖唅呀注云谷中也)大江蟠㠌¶
根(鄭曰嵌/口銜切)歸海成一家(洙曰禹貢九州之水皆入于海○趙曰/嵌嵓之根也出莊子賢者伏於太山嵌)¶
(嵓之下公所言雖蟠曲於嵌/嵓而終於流出以歸于海也)下衝割坤軸(洙曰海賦又似地/軸挺扶而爭回)竦¶
壁攅鏌鋷(鄭曰鏌靡各切鎁以虵切○趙/曰巫峽之竦蓋如鏌鎁之劒矣)蕭瑟灑秋色氣¶
昏霾日車(洙曰氣一作氛/日車見前注)峓門自此始(洙曰䕫州爲峽門也/〇鄭曰峓以脂切䕫)¶
(州/名)最窄容浮查禹功翊造化䟽鑿就欹斜(洙曰江賦/三峽之東)¶
(夏后䟽鑿○趙曰江賦巴東之峽夏/后䟽鑿舊注改爲三峽之東誤矣)巨渠決太古(蘇曰巫峽記/巨渠開石決)¶
(太古之/積水)衆水爲長虵(趙曰比水爲長虵亦新矣〇蘇/曰赴壑如長地蓋本於此矣)風煙¶
<pb:KR4c0018_SBCK_006-30b>¶
渺呉蜀舟檝通鹽麻(洙曰塩麻/見前注)我今遠遊子飄轉混¶
泥沙(趙曰江賦或/混淪乎泥沙)萬物附本性約身不願奢(趙曰孟子不/願人之文綉)¶
茅棟蓋一床(趙曰沈休文詩/茅棟嘯蹲鴟)淸池有餘花濁醪與脫¶
粟(洙曰濁醪𥞇康/脫粟公孫弘)在眼無咨嗟山荒人民少地僻日夕¶
佳(洙曰陶淵明/山氣日夕佳)貧病固其常(洙曰病/一作賤)冨貴任生涯老於¶
干戈際宅幸蓬蓽遮石亂上雲氣杉淸延月華賞¶
妍又分外理愜夫何誇(洙曰漢書理得則不/怨○革曰愜欣也)足了垂白¶
年(趙曰畢卓柏浮酒船中使足了一生/後漢班超妹書今超年巳垂白矣)敢居髙士差(師曰差輩/也敢以髙)¶
(士爲/伍)書此豁平昔廻首猶暮霞¶
　　　客居(趙曰此/雲安詩)¶
客居所居堂前江後山根下塹萬㝷岸(鄭曰塹/此艶切)蒼濤¶
<pb:KR4c0018_SBCK_006-31a>¶
鬱飛翻葱靑衆木梢(洙曰沈休文林薄香葱靑〇趙曰借/用王粲四言詩苟非鴻鵰孰能飛翻)¶
邪竪雜石痕(趙曰沈休文詩/傾壁復邪竪)子規晝夜啼壯士歛精魂(趙曰/阮藉)¶
(詠懷容色改平/常精䰟自漂淪)峽開四千里(趙曰千字疑誤豈自渝州明月峽/至䕫州西陵峽而下水路有四千)¶
(里/乎)水合數百源人虎相半居相傷終兩存蜀麻乆不¶
來呉鹽擁荆門(洙曰蜀人以麻布貿易吴塩也○趙/曰以商旅貿易呉塩不行之故也)西南¶
失大將(鮑曰謂鄭/公卒也)商旅自星奔(洙曰時崔寧殺郭英乂也/○修可曰劉孝標廣絶交)¶
(論靡不望/影皇奔)今又降元戎(鄭曰降/古巷切)巳聞動行軒(洙曰時除杜鴻/漸爲成都尹)¶
舟子候利渉亦慿節制尊我在路中央生理不得論¶
(洙曰甫依嚴武武死英乂麄暴不能容旋有崔寜之亂此甫所以/進退不能也○趙曰公言其欲南下以歸長安到處留帶而未能)¶
(今尚在半路也舊注云甫欲依/嚴武武死英乂不能容大非是)卧愁病脚廢徐歩視小園¶
短畦帶碧草悵望思王孫(洙曰思嚴武也〇修可曰楚辝/劉安招隱辝曰王孫遊&KR0006;不歸)¶
<pb:KR4c0018_SBCK_006-31b>¶
(春草生/&KR0006;萋萋)鳯隨其皇去(鮑曰豈鄭公之/夫人亦継亡也)籬雀暮喧繁(洙曰/言賢)¶
(者亡而小人喧競也時崔寧楊子琳栢正節更來成都〇蘇曰王/符隱居不仕自歎曰鵉鳯思見而不可得籬雀終日喧人耳目何)¶
(其繁也又云工部/此語寓意非淺)覽物想故國(蘇曰王仲宣周覧春/物&KR0225;想故國花草)十年别¶
荒村日暮歸幾翼北林空自昏(趙曰上句以譬能歸者幾/人下句以譬故居所在徒)¶
(自昏暗而無有/歸栖之翼也)安得覆八溟爲君洗乾坤(洙曰時厭乱乆/矣故甫前有洗)¶
(兵行此有洗/乾坤之說也)稷契易爲力(洙曰言得其人/則天下不足治)犬戎何足吞(趙/曰)¶
(公又嘗曰遙拱北辰纒宼盗欲傾東海洗乾坤又曰安得壯士挽/天河盡洗甲兵長不用此意/欲然者但得稷契而用之易爲力)¶
(耳彼吐蕃犬/戎何足吞乎)儒生老無成(蘇曰孔安國云儒士/懦弱到老無成立矣)臣子憂四畨¶
篋中有舊筆情至時復援(洙曰詩所謂/以冩我憂也)¶
　　　客堂¶
憶昨離少城(洙曰成都之内城謂之少城○趙曰指言成都也/蜀都賦云亞以少城接乎其西注云少城小城也)¶
<pb:KR4c0018_SBCK_006-32a>¶
(在大/城西)而今異楚蜀捨舟復深山(趙曰謝靈運詩/捨舟眺回渚)窅窕一¶
林麓(蘇曰龎統愛山至牛條嘆曰欲得此窅窕林麓採薪種藥/足以&KR0300;老後隱中山果召不起號曰太平逸民隋文詔嘉)¶
(之)栖泊雲安縣(洙曰雲安属䕫州○趙曰栖泊/字謝靈運謂維舟而止𪧐也)消中内相¶
毒舊疾甘戴來衰年得無足死爲殊方&KR0017;(洙曰李陵書/云𣳚爲異域)¶
(之/&KR0017;)頭白免短促(洙曰不/爲夭也)老馬終望雲南鴈意在北(洙/曰)¶
(馬望雲鴈意在北以所居非故國此自喻也○趙曰蓋/懷郷之譬也此乃倣胡馬嘶北風越鳥巢南枝之意)别家長¶
兒女欲起慙筋力(趙曰禮曰老者/不以筋力爲禮)客堂叙節改具物對¶
覊束石暄蕨牙紫(洙曰謝靈運山桃發/紅蕚野蕨漸紫苞)渚秀蘆笋緑(洙/曰)¶
(籚竹笋也楚/人謂之荻芽)巴鶯紛未稀(洙曰鶯一作稼○趙曰舊本作巴/鶯非是當作稼劉章云&KR0055;耕鋤種)¶
(立苗欲䟽公言紛/末稀則苗猶多爾)徼麥早向熟悠悠日動江漠漠春辭¶
木(洙曰日華川上動謝/玄暉生煙紛漠漠)臺郎選才俊(趙曰謂省郎也公時爲/尚書工部貟外郎故稱)¶
<pb:KR4c0018_SBCK_006-32b>¶
(臺郎舊/注非是)自顧亦巳極(洙曰甫先/授右拾遺)前輩聲名人(蘇曰張融/前輩声名)¶
(映照/今古)埋𣳚何所得居然綰章紱(趙曰謂/緋魚也)受性本幽獨¶
平生憇息地必種數竿竹(洙曰王子猷所居必種竹/自云不可一日無此君)事¶
業只濁醪(洙曰恨賦濁醪夕飲○修可曰李善注恨賦濁醪夕/飲之下引嵇康與山巨源書曰濁醪一盃彈琴一曲)¶
營葺但草屋上公有記者累奏資薄禄(洙曰𫿞武/奏甫受劒)¶
(南叅/謀)主憂豈濟時身遠彌曠職(洙曰曠職於職/事無所親也)循文¶
廟筭正(洙曰循文守文也廟/廟堂也筭籌筭也)獻可天衢直(洙曰左傳献可替/否易何天之衢)¶
尚想趨朝廷毫髮禆社稷形骸今&KR0002;是進退委行色¶
(洙曰傷不得/行其志爾)¶
　　　遣興¶
蓬生非無根漂蕩隨髙風天寒落萬里不復歸本叢¶
<pb:KR4c0018_SBCK_006-33a>¶
客子念故宅三年門巷空(洙曰曹子建轉蓬離本根飄颻隨/長風何意廻颷舉吹我入雲中髙)¶
(髙上無極天路安可窮𩔖此遊客子&KR0162;軀遠從戎魏文帝客子常/畏人王僧逺仲秋邊風起孤蓬卷霜根白日無精景黄沙千里昏)¶
悵望但烽火(洙曰匈奴傳烽/火通甘泉宫)戎車滿關東(洙曰詩戎/車旣届)生涯¶
能幾何常在覊旅中¶
分門集註杜工部詩卷第六¶
<pb:KR4c0018_SBCK_006-33b>¶
