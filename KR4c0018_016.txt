# -*- mode: mandoku-view; -*-
#+TITLE: 分門集註杜工部詩
#+DATE: 2015-09-11 07:56:36.502024
#+PROPERTY: ID KR4c0018
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0159-016分門集註杜工部詩-卷第十六.
<pb:KR4c0018_SBCK_016-1a>¶
分門集註杜工部詩卷第十六¶
　文章¶
　　古詩二首　律詩十四首¶
　　　夜聽許十誦詩愛而有作¶
許生五臺賔(洙曰河北有五臺山〇鄭曰五臺山名今在河/北其山五蠻環秀巍然俗謂之五臺仙人之都)¶
(也)業白出石壁(趙曰此言許生客居五臺行業精白而出也/佛經以美業爲白惡業爲黒逹磨甞曰當勤)¶
(修白業○大&KR0026;曰石壁字暗使列子載趙㐮/子狩於中山有一人從石壁出隨煙上下)余亦師粲可身¶
猶縳禪寂(洙曰師粲善詩○修可曰粲可乃六祖僧粲及慧可/二禪師粲傳法偈華種雖因地從地種花生&KR0002;無人)¶
(下種花地盡無生可傳法偈本來縁有地種花生本來無有種花/亦不能生二人乃禪中祖師故子美師之非師粲善能詩者也○)¶
(趙曰粲則僧粲可則慧可傳燈云正与逹磨丗次相接公方与許/生共斈性空事故云許生巳業白而出吾猶縳禪空而未脫也縳)¶
(字出佛書其語曰貪著禪味/是菩薩縳縳禪則不能解也)何階子方便謬引爲匹敵(趙/曰)¶
<pb:KR4c0018_SBCK_016-1b>¶
(此言有何因階得子垂方便之行而以爲之匹也洪/駒父引佛經善巧方便其&KR0003;是而舊注以爲田子方)離索晚相¶
逢(昱曰記檀弓吾/離羣而索居)包蒙欣有擊(洙曰易九二包/蒙上九擊蒙)誦詩渾(洙/曰)¶
(一作/混)遊&KR0283;四座皆辟易(洙曰皆一作俱項羽傳項羽瞋目/叱赤泉侯人馬俱驚辟易数里)應¶
手看捶鈎(鄭曰捶子果切又之累之睡二切○洙曰莊子知北/遊大馬之棰鈎者年八十矣而不失豪芒大馬曰子)¶
(巧欤曰臣有守也臣之年二十而好捶鈎於物無視也非鈎无察/也是用之者假不用者也以長得其用而况乎無不用者乎物孰)¶
(不資焉注拈捶鈎之輕重而無豪芒之差都無懷則物來皆應大/馬司馬也郭云捶者拈捶鈎之輕重而不失豪芒也或&KR0003;云江東)¶
(三魏之間人皆謂錘爲棰音字亦同郭失之今不從此/&KR0003;〇趙曰莊子輪扁斵輪有曰得之於心而應之於手)清心聽¶
鳴鏑(洙曰前漢匈奴傳冒頓作鳴鏑出獵左右皆隨鳴鏑而射/殺頭曼應劭曰髐箭也左思詩邊城苦鳴鏑陸機鳴鏑自)¶
(相知○趙曰黃鲁直云新詩如鳴弦盖/出於此也○鄭曰鏑丁歷切矢鋒也)精微穿溟涬(鄭曰上/亡頂反)¶
(下户頂反○洙曰莊子在宥篇大同乎涬溟注与物无際○趙曰/礼記致廣大而盡精微帝系譜曰天地&KR0004;起溟涬&KR0293;鴻舊注引莊)¶
(子大同乎涬溟注云自然之氣然終非本出杜公不/敢倒用也○師曰謂詩之精微与天地之氣相貫穿)飛動摧霹¶
<pb:KR4c0018_SBCK_016-2a>¶
靂(洙曰公羊注曰雷疾而甚者/爲震震與霆皆謂霹靂也)陶謝不枝梧(洙曰陶潜謝/玄暉靈運惠)¶
(連之徒也前漢項籍傳即帳中斬宋義頭諸將讋服莫敢枝梧如/淳曰枝猶枝梧也臣瓉曰小柱爲枝邪柱爲梧今屋斜柱是也○)¶
(師曰霹靂雷霆之威謂詩思飄然飛動雖/霹靂之威亦爲摧沮足見詩思之壯也)風騷共推激紫鸞¶
自超詣(洙曰紫鸞當作紫燕字之誤也西京雜記文帝自/代還有良馬九皆天下之駿其第五馬名紫燕)翠駮¶
誰剪剔(洙曰爾雅駮如馬倨牙食虎豹管子曰&KR0074;公乗馬虎望/見而伏公問管仲管仲意者君乗駮馬公曰然仲曰駮)¶
(馬食虎豹故疑焉紫燕良馬名/也莊子曰治馬者燒之剔之)君意人莫知人間夜寥閴¶
(蘇曰羲之一曰披襟立池上無語羊欣曰人莫知君意何也○趙/曰寥閴寂静之義梁蕭子範直坊賦曰何坊禁之寥閴對長夜之)¶
(蕪永○蒭曰末句崔/非傷無知巳者乎)¶
　　　贈蜀僧閭丘師兄(彦輔曰太常/博士均之孫)¶
大師銅梁秀(洙曰左思蜀都賦於東則左綿巴中百濮所充/外&KR0018;銅梁於嚴渠内函要害以膏&KR0254;○田曰太)¶
(平御覧載張孟蜀都賦注云銅梁山名也按其山有桃枝竹東西/連亘二十餘里山嶺之上平整逺望諸山此獨秀也山在合州界)¶
<pb:KR4c0018_SBCK_016-2b>¶
(銅梁/縣)籍籍名家孫(洙曰𡊮陽源白馬篇籍籍關外來車徒/傾國𨞬○安石曰籍籍名聲之衆也)嗚¶
呼先博士炳靈精氣奔(洙曰左太冲蜀都賦近則江漢炳/靈丗載其英鬱&KR0002;相如皭&KR0002;君平)¶
(王褒暐曄而秀發&KR0045;子含章而挺/生○師曰炳靈言英靈𩔰赫也)惟昔武皇后臨軒御乾¶
坤多士盡儒&KR0227;墨客藹雲屯(洙曰楊子雲上長楊賦&KR0147;因/筆墨之成文章故藉翰林以)¶
(爲主人子墨爲客卿以/諷陸士衡馬如雲屯)當時上紫殿不獨卿相尊(洙曰謝玄/暉直中書)¶
(省紫殿/肅隂隂)丗傳閭丘筆(師曰閭丘文/筆號爲大手)峻極逾崑崙(洙曰禹/本紀曰)¶
(崑崙髙三千五百里日月所相/避隱爲光明也詩峻極于天)鳳藏丹霄暮(洙曰一/作穴)龍去¶
白水渾(洙曰東京賦我丗祖忿之/乃龍飛白水鳯翔參墟)青熒雪嶺東(洙曰西都/賦琳珉青)¶
(熒去一作出○沈曰雪/嶺在蜀一名太白山)碑碣舊製存(鄭曰碣巨列切○田/曰東蜀牛頭山下有)¶
(閭丘均撰瑞聖寺磨崖碑嚴政/書寺今改爲天寕羅漢禪院)斯文散都邑髙價越璵璠¶
(洙曰均以文名當時/四方碑碣多出其手)晚看作者意(趙曰郄生見王導詩歎曰/晚見作者妙意○梅曰作)¶
<pb:KR4c0018_SBCK_016-3a>¶
(者&KR0204;/均也)妙絶與誰論(洙曰陸韓卿/賦&KR0084;能妙絶)吾祖詩冠古(鄭曰冠/古玩切)同¶
年蒙主恩豫章夾日月&KR0010;乆空深根(洙曰見豫章/深出地注)小子¶
思踈闊豈能逹詞門(蘇曰宗戩讀渊明詩抚卷歎曰小子踈/略焉能逹文詞之門閫使人有愧服之)¶
(心信乎一/丗之真儒)窮愁一揮淚(洙曰愁一作秋陸士衡揮/淚歎流離又揮涙廣川隂)相遇即諸¶
昆我住錦宫城(洙曰成都記錦城以/江山明麗錯雜如錦)兄居祇樹園(鄭曰祇/翹移切)¶
(○洙曰金剛經佛在舎衛囯祇樹給孤獨園○田曰楞嚴經云祗/洹精舎注云祇洹林樹名㖵云祇陁洹或云逝多此云𢧐勝即太)¶
(子名林王是彼故云勝林精告建立有/二因縁須逹長者施園祇陁太子施樹)地近慰旅愁徃來當¶
丘樊天涯歇滯雨粳稻卧不翻漂然薄遊倦始與道¶
旅敦(旅一作侣〇/鲁曰敦厚也)景晏歩脩廊而無車馬喧(洙曰陶渊/明結廬在)¶
(人境而无/車馬喧)夜闌接軟語落月如金盆(洙曰謝靈運夜聽極/星闌車又継以闌夕)¶
(語法華經又以軟/語一云言詞柔軟)漠漠丗界黒(洙曰一/作空)驅驅爭奪繁唯¶
<pb:KR4c0018_SBCK_016-3b>¶
有摩尼珠可照濁水源(洙曰言性照圜明如摩尼珠然雖識/濁水而不爲汚濁所累也如語云𣵀)¶
(而不淄○田曰圎斍經譬如清淨摩尼宝珠映於五色隨方各現/諸愚癡者見彼摩尼寔有五色圎斍净性現於身心隨𩔖各應亦)¶
(復如是&KR0026;無量壽佛經云諸天童子摩尼以爲纓絡光照百餘里/猶如和合百億日月不可具名室志云馮翊嚴生家漢南現山得)¶
(一洙如弹丸色胡人曰此西囯清水珠也若至濁水冷然洞澈矣/以三十萬易之而去○師曰摩尼珠以喻法性圎明淸浄不染塵)¶
(垢甫奔走盗賊間健羡閭/丘不爲汚濁所累故云云)¶
　　　&KR0009;李十二白二十韻¶
昔年有狂客號爾謫仙人(洙曰賀知章㑹稽人自號四明/狂客見白文章乃歎曰子謫仙)¶
(人/也)筆落驚風雨(洙曰驚一作聞驚/風雨言敏速也)詩成泣&KR0017;神(洙曰泣/感&KR0017;神)¶
(○蘇曰李白墓銘云公在長安時祕書監/賀知章吟公烏栖曲云此詩可以&KR0152;&KR0017;神)聲名從此大汨没¶
一朝伸(洙曰按史言知章言白於𤣥宗召見金銮/殿奏頌一篇賜食帝爲調羹召供奉翰林)文彩承殊¶
渥流傳必絶倫(洙曰帝甞召白爲樂章白巳醉援筆成/文婉麗精巧無留思帝爱其才数宴見)龍舟¶
<pb:KR4c0018_SBCK_016-4a>¶
移棹晚獸錦奪&KR0129;新(洙曰白外傳云白/作樂章賜錦&KR0129;)白日來深殿青¶
雲滿後塵乞歸&KR0278;詔許(洙曰白爲髙力士所諸自知不爲/親近所容懇求還山帝賜金放遂)遇¶
我𪧐心親(洙曰𪧐一作夙與子/美等爲醉中八仙)未&KR0018;(洙曰一/作逐)幽棲志兼全¶
寵辱身劇談憐野逸嗜酒見天眞(洙曰嗜好也揚/雄家貧嗜酒)醉¶
舞梁園夜(洙曰雪賦梁王不恱遊於/兎園今汴州乃梁園故地)行歌泗水春(洙曰孔子/行歌於泗)¶
(水之上泗水/今泗濵是也)才髙心不展道屈善無隣處士禰衡俊(洙/曰)¶
(平原處士禰衡字正/平見諸公厭祢衡注)諸生原憲貧(洙曰見難甘/原憲貧注)稻粱求未¶
足(洙曰廣絶交論/分鴻鶩之稻粱)薏苡謗何頻(鄭曰薏於記苡養里切○洙/曰馬援征交趾載薏苡種還)¶
(人謗之以爲明珠大/貝喻白之遇讒也)五嶺炎蒸地三危放逐臣(洙曰見雲/山分五嶺)¶
(風壌帶/三苗注)幾年遭鵩鳥(洙曰賈&KR0105;作長沙王𫝊不得志/有鵩集于舎隅遂作鵩鳥賦)獨泣¶
向麒麟(洙曰王翰古峨眉怨朝晡泣/對麒麟樹樹下蒼苔日漸班)蘇武先還漢(洙曰見/握節漢)¶
<pb:KR4c0018_SBCK_016-4b>¶
(臣回/注)黃公豈事秦(洙曰夏黃公也見/羽翼懷商老注)楚筵辭醴日(洙曰/見門)¶
(引申白/賔注)梁獄上書辰(洙曰白坐事下潯陽獄鄒陽/於梁孝王獄中上書即出之)巳用當¶
時法誰將此義陳老吟秋月下病起暮江濵莫怪恩¶
波隔乗槎與問津(洙曰博物志有居海者八月乗查而/上天犯牽牛星孔子使子路問津焉)¶
　　　送竇九歸成都¶
文章亦不盡竇子才縱橫非爾更持節何人符大名¶
讀書雲閣觀問絹錦宫城我有浣花竹題詩須一行¶
　　　偶題¶
文章千古事得失寸心知(趙曰言文章垂不朽之事/其得其失蓋吾心自知之)作者¶
皆殊列名聲豈浪垂(洙曰言以文章/名必有所長也)騷人嗟不見(洙曰/丗之)¶
(言文章者謂文至於斉梁之間変而爲風騷矣○趙曰指/言屈原宋玉也文章之祖起於騷嗟不見則屈宋逺矣)漢道¶
<pb:KR4c0018_SBCK_016-5a>¶
盛於斯(洙曰漢文章深厚有古人之風○趙曰言漢有司馬遷/相如劉向王褒之属傷今不復見古人也〇師曰文章)¶
(惟漢爲渾厚森嚴故曰漢/道盛於斯心從弱&KR0010;疲)前軰飛騰入餘波綺麗爲(洙/曰)¶
(綺麗騷人之作也〇趙曰文章至於/綺麗乃騷雅之末流矣故謂之餘波)後賢兼舊利(洙曰利一/作列後之)¶
(作者兼騷/人之躰也)歷代各淸規(趙曰所謂逓/相祖述也)法自儒家有心從¶
弱&KR0010;疲(趙曰公自謂也吾之用心/自弱冠時疲苦至今也)永懷江左逸(洙曰江左/𣈆元帝渡)¶
(江所都也阮藉之流文多尚逸〇趙曰江左則/嵇阮鮑謝之徒文選多采取焉故公永懷之)多病鄴中竒¶
(洙曰病一作謝鄴魏所都文帝好文故作者多尚竒/江文通云𨵿西鄴下旣巳罕同河外江南頗爲異法)騄𩦸皆良¶
馬麒麟帶好兒(趙曰麒麟之子仍是/麒麟故云帶好兒)車輪徒已斵(洙曰/莊子)¶
(桓公讀書輪扁以爲聖人之糟粕桓公曰寡人讀書輪人安得議/乎輪扁曰以臣之事&KR0026;之夫斵輪徐則甘而不固疾則苦而不入)¶
(不徐不疾得之於手應之於心口不能言有數存焉於其間臣不/能以喻臣之子臣之子亦不得受之於臣是以行年七十而老斵)¶
(輪古人之与其不可傳也死矣然則君之所讀者古人之糟粕/巳陸士衡文賦是蓋輪扁所不得言故非華&KR0003;之所能精也)堂¶
<pb:KR4c0018_SBCK_016-5b>¶
構惜仍虧(洙曰書曰&KR0002;考作室旣底/法厥子乃弗肯堂矧肯構)謾作潜夫論(洙曰後/漢王符)¶
(字莭信隱居著書三十餘萹以譏當時/失得不欲章𩔰其名故號曰潜夫論)虚傳㓜婦碑(洙曰曹/操与楊)¶
(脩讀曹娥碑隂有八字曰黄絹㓜婦外孫韲臼脩解得操行三十/里乃悟云黃絹是色絲絶字也㓜婦少女少女妙字也外孫女子)¶
(女子好字也韲曰受辛之器受辛辤也言絶/妙好辤与楊合操曰有智无智校三十里)縁情慰漂蕩(洙/曰)¶
(文賦詩縁/情而綺靡)抱疾屢遷移經濟慙長䇿(洙曰言无經済之/才〇趙曰公雖爲)¶
(自謙蓋亦自/傷於不用也)飛棲假一枝(洙曰鷦鷯賦巢不過一枝左太/冲巢林棲一枝可爲逹士模)塵¶
沙傍蜂蠆(鄭曰傍蒲/浪切近也)江峽繞蛟螭(洙曰蜂蠆蛟螭皆毒/物也言避患難不暇)¶
(耳〇趙曰言樓托於夔/州之地如此非有譬托)蕭瑟唐虞逺(洙曰沈休文論虞夏/以來遺文不覩〇趙)¶
(曰歎治古/之不復見)聮翩楚漢危(洙曰江文通雜躰詩序夫楚謡漢風/旣非一躰魏製晉造固亦二躰○趙)¶
(曰傷戰爭/之不能安)聖朝兼盗賊(洙曰胡虜爲中原之乱也○趙/曰言前有安史今有吐蕃是也)異俗¶
更喧卑(洙曰公北人而在南故呼/楚人爲異俗喧卑囂雜貌)鬱鬱星辰劒(洙曰張/華夜登)¶
<pb:KR4c0018_SBCK_016-6a>¶
(樓望見牛斗間有異/氣乃鄷城寳劒也)蒼蒼雲雨池(洙曰周瑜傳蛟龍得雲雨/恐非池中物〇革曰此二)¶
(句子美自喻失/其所也如此)兩都開幕府(洙曰兩都東京西京/也幕府謂元帥也)萬㝢揷¶
軍麾(洙曰謂天/下用兵也)南海殘銅柱(洙曰馬援勒功銅柱〇趙曰/言在南亦有侵犯者馬援征)¶
(南時立銅柱而勒功其上也〇/師曰恨無人立功如馬援也)東風避月支(洙曰匈奴傳東/胡強而月氏盛)¶
(○趙曰以比吐蕃也〇/師曰言避吐蕃之難也)音書恨烏鵲(洙曰西京雜記乾鵲噪/而行人至○趙曰恨烏)¶
(鵲之不/信也)號怒恠熊罷(洙曰苦寒行熊羆對我蹲〇/趙曰言夔州山居之所有也)稼穡分¶
詩興(洙曰役於營生/不暇吟詠也)柴荆學士冝(洙曰習其/風俗也)故山迷白¶
閣秋水憶黃陂(洙曰白閣黃陂閞中山水〇趙曰白閣則終/南山相附之山皇陂則皇子陂也舊以爲黄)¶
(陂誤/矣)不敢要佳句(鄭曰要/伊逍切)愁來賦别離(趙曰言夫郷/囯之逺也)¶
　　　戲爲六絶¶
&KR0067;信文章老更成凌雲健筆意縱橫(趙曰&KR0067;信文章綺/麗爲丗所尚江南)¶
<pb:KR4c0018_SBCK_016-6b>¶
(賦尤見稱於丗謂&KR0002;相如作/大人賦飄然有凌雲之&KR0148;)今人嗤㸃流傳賦(田曰于宝晋/紀云蓋丗共)¶
(嗤㸃以爲&KR0069;塵/而相詬病矣)不覺前賢畏後生(洙曰周書&KR0067;信字子山有/盛才文章綺艶爲丗人所)¶
(尚謂之&KR0067;躰𪧐斈後生竟相模範毎有一文出京/都莫不稱誦作哀江南賦尤爲麗絶至今行於丗)¶
楊王盧駱當時體(洙曰楊烱王勃盧照鄰駱賔王以文詞斉/名天后初海内呼爲楊王盧駱號爲四傑)¶
(後盧以疾投頴水卒楊卒官駱以/檄武君死徐敬業難王溺死也)輕薄爲文哂未休(趙曰/四子)¶
(之文大率浮麗故公以爲輕薄爲文而哂/之未休也孔子曰其言不遜是故哂之)爾曹身與名俱滅¶
不廢江河萬古流(歐曰唐史李敬𤣥稱楊烱盧照鄰駱賔王/王勃必當𩔰貴裴行儉曰士之致逺先器)¶
(識後文藝勃等雖有文才而/浮躁淺露豈享爵禄之器也)¶
縱使盧王操翰墨劣於漢魏近風騷(洙曰謂漢魏文雖/近風騷未失其大)¶
(全尓○趙曰此篇文㪯照隣与勃也言漢魏之文/去古未逺終有風騷之&KR0148;而盧王之文比之爲劣)龍文虎脊¶
皆君馭(洙曰龍文虎脊馬之駿異者皆君馭言皆得逸才〇修/可曰漢天馬歌驊騮駿𩦸龍文虎脊武帝時西域大宛)¶
<pb:KR4c0018_SBCK_016-7a>¶
(馬虎春魚目龍文/鳯頸尾如蒲梢也)歷塊過都見爾曹(鄭曰過古禾切〇洙/曰見斈並盧王敏注)¶
(王褒頌過都越國蹶若歷塊〇趙曰謂文章之妙如龍文虎脊之/馬皆可充君之馭然或過都而蹶則猶不爲不良馬也爾曹指盧)¶
(王矣〇師道曰言逸足/過都如歷士塊之易也)¶
才力應難誇數公凡今誰是出羣雄或看翡翠蘭苕¶
上(趙曰郭景純詩翡翠戯蘭苕容色更相鮮言珍/禽在芳草間交相暉映而公借用言文章也)未掣鯨魚碧¶
海中(洙曰言今之爲文者止得小/巧而已○趙曰公自&KR0018;其出/羣雄者如掣鯨魚於碧海非釣手之善氣力之雄安能然哉)¶
不薄今人愛古人淸詞麗句必爲隣竊攀屈宋冝方¶
駕恐與齊梁作後塵(洙曰屈原宋玉言其丈才足以方駕並驅/也梁齊詩躰格輕麗議者以丈之失始齊)¶
(梁也○趙曰此公之志也公必欲追逐屈宋而與之並駕者唯恐/不超越/齊梁而翻與之作後塵蓋齊梁躰格輕麗公所不取也)¶
未及前賢更勿疑&KR0589;相祖述復先誰别裁僞體親風¶
雅(夢符曰右按南史徐陵多變舊躰有新意又北史&KR0067;信父肩/吾與徐陵並爲東宫學士文辝竒艷丗號徐&KR0067;躰後進競相)¶
<pb:KR4c0018_SBCK_016-7b>¶
(模/&KR1688;)轉益多師是汝師(趙曰/裁納之以近風雅亦無常師必/多求前人所最長者爲師耳〇師曰遞)¶
(相祖述言齊梁相習爲輕薄之文無有&KR0099;然/以風雅正躰倡先者多師言意尚不一也)¶
　　　解悶五首(同作十二首五首見/果實門二首見絶句)¶
沈范早知何水部(洙曰謂水部郎中薛據沈/約范雲見能詩何水部注)曹劉不待¶
薛郎中(洙曰曹子建劉幹薛據也〇趙曰/&KR0002;薛據者恨不與曹子劉楨同時)獨當省署開文¶
苑兼泛滄浪學釣翁(趙曰&KR0002;薛前在省部今在荆/南有江湖之樂斯爲斈釣翁)¶
李陵蘇武是吾師(洙曰丗之言五言/詩始於蘇武李陵)孟子論文更不疑¶
(蘇曰顔延年云李陵蘇武句法可師餘區區軰不足数南子端論/文䆒理惟孟軻之書使人不疑○趙曰指孟雲卿也魏文帝有論)¶
(文篇末句專/言孟雲卿)一飯未曽留俗客(蘇曰陶侃未/嘗延俗客)數篇今見古¶
人詩(蘇曰校書/郎孟雲卿)¶
復憶襄陽孟浩然清詩句句盡堪傳即今𦒿舊無新¶
<pb:KR4c0018_SBCK_016-8a>¶
語(蘇曰殷湛曰曹劉泯跡文章无宗師&KR0026;耆/舊/區區於毫楮閒淈竒新語何後生者敢尓爲也)謾釣槎頭¶
縮項鯿(鄭曰卑連切〇洙曰項一作頸浩然開元時人詩云梅/花殘臘月栁色半春天鳥泊随陽鴈魚藏縮頸鯿又云)¶
(試垂竹竿釣果得查頭鯿鯿魚也楚人云長腰粳米縮頭鯿魚爲/美味也○趙曰言今𦒿舊之間不復造新語以言鯿魚但謾釣之)¶
(而已習鑿齒㐮陽𦒿舊傳云漢水中鯿魚/甚美禁人捕以槎断水因謂之槎頭鯿)¶
陶冶性靈存底物(洙曰詩能陶冶情性〇修可曰梁鍾嶸評/阮嗣宗詩无彫蟲之工而詠懷之作可以)¶
(陶冶靈性幽思〇趙曰言用何物以爲陶/冶性靈者惟有詩而巳故下句自長吟)新詩改罷自長吟¶
(蘇曰謝惠連改詩旣罷无/知音者遇好句自吟而已)熟知二謝將能事(洙曰玄暉霊/運〇趙曰熟)¶
(知者稔熟之熟也公言其稔熟知/謝靈運謝惠連將作此詩爲能事)頗學隂何苦用心(蘇曰梁/術云隂)¶
(鏗何遜文章傑出諸公用心太苦〇趙曰隂/則隂鏗何則何遜苦用心則不苟且爲心矣)¶
不見髙人王右丞(鄭曰本注/云相國縉)藍田丘壑蔓寒藤(趙曰右/丞王維)¶
(也有别墅在藍/田所謂輞川也)最傳秀句寰區滿未絶風流相國能(洙/曰)¶
<pb:KR4c0018_SBCK_016-8b>¶
(唐書王維傳維字摩詰開元中擢進士第乾元中轉尚書右丞以/詩各盛於時尤長五言詩晚年得宋之問藍田别墅墅在輞口水)¶
(周於舎下竹洲花塢与道交裴迪浮舟往來弹琴賦詩嘨歌終日/甞聚其田園所爲詩號輞川集代宗時弟縉爲宰相代宗好文求)¶
(維文縉編綴得四百餘篇上之〇趙曰王維能詩號&KR2824;川/集行于丗其弟相國縉本傳云少好斈與兄維俱以名聞)¶
　書𦘕¶
　　古詩律詩共二十四首¶
　　　李潮八分小篆歌(余曰邵氏聞見録云韓退之/石鼔詩躰子美八分歌也)¶
蒼頡鳥跡旣茫昧字體變化如浮雲(洙曰蒼頡黄帝臣/也&KR0026;鳥跡而爲文)¶
(字自蒼頡之後字躰変/易如浮雲焉无定躰也)陳蒼石鼓又巳訛(趙曰韓退之詩周/網陵遲四海沸宣)¶
(王憤起揮天戈鑴功勒成告万丗鑿石作鼓/隳嵯峨〇鄭曰陳蒼山名在鳯翔寳雞縣)大小二篆生八¶
分(洙曰周太史籕始剏大篆唐蘇載記石鼓文謂之周宣王獵碣/共十鼔其文則史籕大篆漢蔡邕字伯喈爲中郎將正六經于)¶
(太斈石壁天下摹斈邕大篆入妙品小篆者秦丞相李斯刪古文/複篆及史籕之書也&KR0004;諸侯力正文字異形秦始皇帝&KR0004;兼天下)¶
<pb:KR4c0018_SBCK_016-9a>¶
(丞相李斯乃奏同之罷其不與秦文合者斯作蒼頡篇/胡母敬作博斈篇皆取史籕大篆或頗改所謂小篆)秦有李¶
斯漢蔡邕(見上/注)中間作者寂不聞(趙曰八分篆与八/分事書苑所載不)¶
(一以予&KR0026;之蔡文&KR0078;別傳曰臣父邕言八分/書割李斯小篆去二分取八分故曰八分書)嶧山之碑野火¶
焚&KR0037;木傳刻肥失眞(洙曰嶧山碑李斯書也爲野火所焚人/惜其文故以&KR0037;木傳刻按史記始皇二)¶
(十八年東行郡囯上鄒嶧山/於是刻之于石乃頌秦徳)苦縣光和尚(定功曰苦縣屬陳/囯故城今在亳州)¶
骨立(修可曰續漢書詔苦縣立老子祠兼刻石即蔡邕八分書/也○趙曰野火焚謂李斯書也尚骨立謂蔡邕書也故於)¶
(嶧山之碑則傷&KR0037;木之失眞於苦/縣之碑則喜其有骨立也嶧音亦)書(洙曰一/作書)貴痩硬方通¶
神(蘇曰羊欣曰古將軍/筆畫勁硬妙絶通神)惜哉李蔡不復得(洙曰李斯蔡/邕不可復得)吾¶
甥李潮下筆親尚書韓擇木&KR0016;曹蔡有隣開元巳來¶
數八分潮也奄有二子成三人(洙曰韓擇木昌&KR0058;人官至/工部尚書散&KR0016;常侍工八)¶
(分師蔡邕法風流閑媚號伯喈中㒷蔡有隣濟陽人官至胄/曹叅軍善八分始拙弱至天寳中遂精妙相衛間多其筆跡)况¶
<pb:KR4c0018_SBCK_016-9b>¶
潮小篆逼秦相快劒長㦸森相向八分一字直百(洙/曰)¶
(一作/千)金(蘇曰程邈見李斯書/曰此一字直千金)蛟龍盤拏&KR0079;屈強(鄭曰屈九/勿反亦作)¶
(倔○洙曰言筆跡竒怪/勁屈如蛟龍之盤拏也)呉郡張顚誇草書草書非古空¶
雄壯(洙曰張旭呉郡人官至右率府長史時善草書言吾見公主/擔夫爭路而得其意後又&KR0026;公孫氏舞劒器而得其神飲醉)¶
(&KR0186;草書揮筆大叫以頭濡墨水中天下呼/爲張顛醒後自視以爲神人謂之草聖)豈知吾甥不流宕¶
(鄭曰徒浪/切過也)丞相中郎丈人行(洙曰丞相斯也中郎邕/也丈人行尊老之稱也)巴(洙/曰)¶
(一作/江)東逢李潮逾月求我歌我今衰老才力薄潮乎¶
潮乎奈汝何(師曰昔蒼頡&KR0026;鳥跡以制字自頡之後有大篆小/篆𨽻与八分行草之𩔖字躰変易如雲无定書苑)¶
(云八分書者秦羽人上谷王次仲飾𨽻書爲之鍾繇謂之章程書/王愔曰王次仲始以古書方廣少破𫝑建中&KR0004;以𨽻書作楷法字)¶
(方八分始皇得次仲文簡略赴急疾之用甚善之蔡&KR0078;別傳曰臣/父邕言八分書割程邈𨽻字法去八法李斯小篆去二分取八分)¶
(故曰八分書蔡希總曰王次仲以楷法局促更引而伸之爲八分/故號八分書張懷&KR1493;云八分本謂之楷書楷者法也漸&KR0002;八字分)¶
<pb:KR4c0018_SBCK_016-10a>¶
(散故名八分後漢指帝紀延熹八年春正月遣中常侍左悺之苦/縣祠老子注云苦縣厲郷今屬陳囯故城在亳州續漢書云桓帝)¶
(夢見老子令左悺於頼卿祠之詔陳相邊韶立祠兼刻石即蔡伯/喈八分書也又靈帝紀光和五年始置鴻都門生注云於鴻都門)¶
(内置斈召能爲尺牘及工書鳥篆者時南陽人師冝官&KR0091;八分爲/最大則一字徑丈小則方寸以是考之疑苦縣蔡邕書光和師宜)¶
(官書也詳&KR0026;此歌嶧山之碑野火焚謂李斯書也苦縣光和尚骨/立謂蔡邕書也故初言秦有李斯漢蔡邕次惜哉李蔡不復得卒)¶
(言丞相中郎丈人行而未甞一言師宜官然苦縣之祠立於&KR0074;帝/之延熹而光和乃靈帝年號豈非祠立於延熹而碑刻於光和乎)¶
(蓋延熹全光和纔十年之近尓或謂光和爲伯喈所書華山碑苦縣/老子朱龜碑未知孰是親近也言近於/李蔡秦相即李斯快劒長)¶
(㦸森相向解在鄭典設自施州歸行/音項輩也草書失之流宕篆則不然)¶
　　　送顧八分文學適洪吉州¶
中郎石經後八分蓋憔悴(洙曰蔡邕拜中郎將校書東&KR0026;/邕以經籍去聖乆逺文字多謬)¶
(俗儒穿鑿疑誤後斈熹平中表求正定六經文字靈帝許之邕/乃自書𠕋于碑使工刻立於太斈門外兩京記云正&KR0026;中得蔡)¶
(邕石經數段/邕能八分書)顧侯運鑪錘(鄭曰錘之/瑞切鍛也)筆力破餘地(洙曰/運鑪)¶
<pb:KR4c0018_SBCK_016-10b>¶
(鍾言能鍜錬以成一家之書○夢符曰右按莊子曰无莊之失其/美據梁之失其力黃帝之亡其智皆在鑪錘之間耳〇蘇曰黃刋)¶
(見蔡邕八分書曰/筆力尚可破餘地)昔在開元中韓蔡同贔屭(鄭曰上平/袐切下虚)¶
(器切〇洙曰開元中韓擇木蔡有鄰二人善八分事見李潮八分/歌注○修可曰張平子西京賦綴以二華巨靈贔屭注贔屭作力)¶
(之/貌)玄宗妙其書是以數子至御扎早流傳揄&KR0045;非造¶
次(洙曰明星師韓擇木甞於/彩牋上八分書賜張&KR0003;)三人並入直(洙曰韓蔡/顧三人也)恩澤各¶
不二顧於韓蔡内辨眼工小字分日示諸王鉤深法¶
更祕(洙曰顧丈斈八分/外尤能小字也)文學與我遊蕭踈外聲利追隨¶
二十載浩蕩長安醉髙歌卿相宅文翰飛省寺視我¶
楊馬間(洙曰視公如楊/雄司馬相如)白首不相弃驊騮入窮巷(蘇曰/顔𠋣)¶
(訪原憲憲曰驊/騮亦肯入窮巷)必脫黃金轡(趙曰顧君&KR0016;驊騮相訪脫/黃金轡者言其冨貴也)一論¶
朋友難遲莫敢失墜古來事反覆相見橫涕泗嚮者¶
<pb:KR4c0018_SBCK_016-11a>¶
玉珂人(鄭曰珂/丘何切)誰是靑雲器(洙曰此事之反覆/也言貴者未必賢)才盡傷¶
形體(洙曰一/作骸)病渇汙官位(洙曰司馬病渇李㝷/曰乆汚玉堂之署)故舊獨¶
依然危時話顚躓(鄭曰/音致)我甘多病老子&KR0018;憂丗志胡¶
爲困衣食顔色少稱遂逺作苦辛行順從衆多意舟¶
檝無根蔕蛟鼉好爲祟况兼水賊繁特戒風飊駃崩¶
騰戎馬際往往殺長吏子干東諸矦勤勉防縱恣&KR0022;¶
以民爲本魚飢費香餌(趙曰言當厚施予/以恤民爲本也)請哀瘡痍深¶
告訴皇華使使臣精所擇進徳知歷試惻隱誅求情¶
(洙曰當勒/恤民困也)固應賢愚異(洙曰不可一槩爲苛急/當存賢愚之用心尓)烈士惡苟¶
得俊傑思自致(趙曰皆以指言顧文/斈所以責望之深也)贈子猛虎行出郊¶
載酸鼻(洙曰陸士衡樂府猛虎行渇不飲盗泉水熱不息惡木/隂惡木豈無枝志士多苦心此皆勉其自振立也○趙)¶
<pb:KR4c0018_SBCK_016-11b>¶
(曰又戒之以無苟從也〇師曰漢蔡邕/爲中郎將善八分書書六/經文命工刻碑於太斈門外自邕之後八分書彫零故云憔悴張平)¶
(子西都賦云綴以二華巨霊贔屭注云贔屭作力之兒及書苑云/唐明皇好圖𦘕工八分章草豐茂英特&KR0004;張&KR0003;爲麗正殿斈士献)¶
(詩明皇自於彩牋上八分書讃曰徳重和鼎功逾済川詞林秀發/翰苑光鮮所謂御扎流傳者此也辨眼言於字中最號明眼者也)¶
(神農本草云珂貝𩔖大如鰒皮黃黒而骨白以爲馬餙生南海勒/謂之珂晋阮咸字仲容爲始平太守顔延年五君詠曰仲容靑雲)¶
(器靑雲言器之髙逺也按斉書江淹夢得五色筆由是文章日新/後夢有人稱郭璞取之尓後爲詩絶无美句時人謂爲才尽甫謙)¶
(言已才巳尽况又病渴豈可汚辱官位是以下文有我甘之語駃/音山吏反疾皃崩騰即奔騰也軍㒷之際賦斂慘刻動殺長吏以)¶
(叛魚飢費長餌喻民困當抚以恩也甫意欲顧生告于皇華使閔/其瘡痍精擇良吏以爲佐勤恤民隱无徒誅求一槩爲苛急略无)¶
(賢愚之異尓/烈士惡茍得戒顧生无以不義而&KR0018;得當自致富貴/也樂府猛虎行云偈不飲盗泉水熱不息惡木隂欲其自振立之意)¶
　　　殿中楊監見示張旭草書圖¶
斯人已云亡草聖祕難得(趙曰漢張伯英善/草書人謂之草聖)及兹煩見¶
示滿月一悽惻(蘇曰孫登人事/悽凉滿目凄惻)悲風生微綃(洙曰潘安/仁凱風&KR0045;)¶
<pb:KR4c0018_SBCK_016-12a>¶
(微/綃)萬里起古色(師曰言有古/人之氣象)鏘鏘鳴玉動落落羣松¶
直連山蟠其間溟漲與筆力(趙曰言筆力浩汗&KR0002;溟勃之/漲水乞与之也此篇言玉動)¶
(松直山蟠皆狀其草書耳〇師曰自/鏘鏘鳴玉動至此句皆言草書之狀)有練實先書臨池眞盡¶
墨(洙曰張伯英善草書凡家之衣帛必先書而/後練臨池斈書乆池水尽黒人謂之草聖)俊拔爲之主¶
(㤗伯曰俊抜言/筆力超越人也)暮年思轉極未知張王後(趙曰張則伯/英王則羲之)誰¶
並百代則嗚呼東呉精(洙曰張乃/蘇州人也)逸氣感淸識(洙曰張/旭草書)¶
(毎大醉叫呼狂走乃下筆自視以爲神/〇趙曰張旭之逸氣感楊監之淸識)楊公拂篋笥(安石曰謂/祕藏也)¶
舒卷忘寢食(蘇曰李成得王逸少帖舒卷披玩寢食俱忘示/兒曰此吾傳家之寳也〇安石曰忘寢食言愛)¶
(之/也)念昔揮毫端不得觀酒徳(洙曰張自言始見公主檐夫/爭道而得書法意&KR0026;公孫大)¶
(娘舞劒器而得其神俊&KR0026;張旭用意不獨在於大醉而已〇/趙曰公嘗曰張旭三盃草聖傳又劉伶善飲而有酒徳頌也)¶
　　　&KR0009;張十二山人彪三十韻¶
<pb:KR4c0018_SBCK_016-12b>¶
獨卧嵩陽(洙曰一/作雲)客三違潁水春(師曰時彪避禄山隱居/嵩陽凡三載矣故云三)¶
(違違/別也)艱難隨老母𢡖澹向時人謝氏㝷山&KR0282;(洙曰宋謝/霊運好登)¶
(山陟嶺必造幽峻嵓障數千重莫不尽登躡/常着木&KR0282;上山則去前齒下山則去後齒)陶公漉酒巾(洙/曰)¶
(陶潛在家酒熟取頭上/葛巾漉酒畢還復著之)羣兇彌宇宙此物在風塵(洙曰/猶使)¶
(之過時則必能自致因寇乱故在風塵〇蘇曰鄭莊未濟時居洛/下殷穆歸謂子曰於廣衆井見鄭子風神秀麗如麟鳯處羣𩔖此)¶
(物豈乆在風塵耶〇/黃曰此物指彪也)歷下辭姜&KR0013;(洙曰見醉眠秋共&KR0013;注○/趙曰後漢姜肱有兄弟四)¶
(人居貧作一/布&KR0013;而共之)關西得孟鄰(洙曰見荒蕪孟母鄰注趙/曰孟子之母爲子擇鄰)早通交¶
契密晚接道流新静者心多妙先生藝絶倫草書何¶
太古(洙曰一云/應甚苦)詩興不無神(洙曰公詩云/下筆如有神)曹植休前軰¶
(洙曰曹植能詩休言爲張所/掩〇趙曰以終言其詩之神)張芝更後身(洙曰言山人草書/&KR0002;張芝再生〇趙)¶
(曰以終言其/草書之古)數篇吟可老(蘇曰黃旟見隂鏗詩歎曰吾/得此軸吟詠可老何必多也)一字¶
<pb:KR4c0018_SBCK_016-13a>¶
買堪貧將恐曾防寇深潛託所親寧聞𠋣門夕(洙曰/薛包)¶
(事母至孝凡出入必有時未甞違/也至期母必𠋣門望之包必至矣)盡力㓗飡晨(洙曰束廣微/補亡南陔詩)¶
(馨尓夕膳/㓗尓晨飡)踈&KR0180;爲名誤(彦輔曰嵆康書信/復踈&KR0180;筋駑肉緩)驅馳䘮我眞¶
索居猶寂寞(洙曰禮離羣索/居猶一作尤)相遇益愁辛(洙曰江淹嵆/中散詩鍾鼔)¶
(或愁/辛)流轉依邊徼(洙曰邊徼/邊境也)逢迎念席珍(洙曰儒行席/上之珍以待)¶
(聘)時來故舊少亂後別離頻丗祖脩髙廟(洙曰後漢祭/祀志光武建)¶
(武二年正月立髙廟于洛陽四/時祫祀髙帝爲太祖一&KR0010;豆祀)文公賞從臣(洙曰僖二十四/年晉侯賞從亡)¶
(者介子推不言/禄禄亦弗及推)商山猶入楚(洙曰見羽翼/懷商老注)渭水不離秦¶
(洙曰離一作知見欲問桃花𪧐/注○趙曰源本&KR0204;言桃源也)存想靑龍祕(洙曰靑龍道/家存想之術)&KR0016;¶
行白鹿馴(洙曰周義眞入龍矯山/見羡門子乗白鹿而行)耕嵒非谷口(魯曰楊子谷/口鄭子真耕)¶
(于嵒石/之下)結草即河濵(洙曰河上公不知姓結草河濵讀老/子漢景帝親問道以素書授于帝)¶
<pb:KR4c0018_SBCK_016-13b>¶
肘後符應驗(洙曰葛稚川有/肘後方數卷)囊中藥未陳旅懷殊不愜¶
良覿眇無因(洙曰謝霊運詩/引領兾長覿)自古皆悲恨浮生有屈伸¶
(程曰言張之勢伸而甫之势屈也/張以踈散故伸甫以貶逐故屈也)此&KR0022;今尚武(洙曰今一作/全方以武濟)¶
(於/時)何處且依仁(魯曰語/依於仁)鼓角凌天&KR0284;(洙曰莊子汝/不聞天&KR0284;乎)關¶
山信月輪(洙曰古今江/有月重輪)官塲(洙曰一/作壕)羅鎭磧(趙曰言官之/戰塲也故曰)¶
(言四鎭皆置官塲/收賦歛以供軍也)賊火近洮岷(洙曰洮岷地名屬隴右〇/孫曰言吐蕃入寇于此)蕭¶
瑟論兵地蒼忙𨷖將辰大軍多處所餘孽尚紛綸髙¶
興知籠鳥(彦輔曰潘岳秋興賦猶池魚/籠鳥而有江湖山藪之思)斯文起𫉬麟(洙曰/起一)¶
(作豈孔子西狩獲麟〇師曰張之髙興視甫如籠/鳥之局促其文不遇如孔子傷麟出非其時也)窮秋正揺落¶
廻首望松筠(洙曰松一作湘松/筠有&KR0010;寒之操)¶
　　　丹靑引(魯曰贈曹/將軍覇)¶
<pb:KR4c0018_SBCK_016-14a>¶
將軍魏武之子孫(趙曰魏武則/曹公操也)於今爲庶爲清門(洙曰/昭傳)¶
(三十二年三后之姓/於今爲庶主所知也)英雄割據雖巳矣文彩風流今尚¶
存(蘇曰晉羊枯字叔子至蜀愛其山川風物明媚謂御驂者曰/楊雄王褒君平相如雖去數百年覧其遺蹤想風流文彩宛)¶
(然如在疑其典刑不泯範法尚存遂追賦四先生詩○趙曰司/馬遷恨文彩不表於後丗晉書天下之言風流者推王&KR0283;樂廣)學¶
書初學衛夫人(洙曰晉李夫/人名衛善書)但恨無過王右軍(洙曰王羲/之善𨽻書)¶
(爲今古之冠論者稱其筆勢以爲飄然&KR0002;游雲矯&KR0002;驚龍/初羲之爲老嫗書紙扇謂曰但言是王右軍書以求百錢)丹青¶
不知老將至冨貴於我如浮雲(洙曰語不知老之將至又/曰不義而冨且貴於我如)¶
(浮/雲)開元之中常引見承恩數上南薫殿(鄭曰数色角/切又如字)凌¶
煙功臣少顔色(洙曰唐制𦘕李靖等二十四人/於凌煙閣時正&KR0026;中太宗爲序)將軍下筆¶
開生面(趙曰凌煙𦘕像顔色巳暗而曹將軍重爲之𦘕故云開/生面用字盖因左氏狄人帰先軫之元而面如生也)¶
良相頭上進賢冠(洙曰後漢志進賢冠古緇/布冠也文儒者之服也)猛將腰間¶
<pb:KR4c0018_SBCK_016-14b>¶
大羽箭(洙曰太宗嘗自製長/弓大羽箭皆倍常制)褒公鄂公毛髮動(洙曰鄂公/尉遲敬徳)¶
(褒公叚/志玄)英姿颯爽來酣戰(趙曰淮&KR0047;子曰魯陽公与韓/𢧐𢧐酣日暮援戈而揮之)先¶
帝天馬玉花騘𦘕公如山貌不同是日牽來赤墀下¶
(洙曰劉孝摽辯命/論時在赤墀之下)逈立閶闔生長風(趙曰天門也李善文選/注有紫微宫門名曰閶)¶
(闔言馬之上而/生風以其神駿)詔謂將軍拂絹素意匠慘澹經營中斯¶
須九重眞龍出一洗萬古凡馬空玉花却在御榻上¶
(趙曰玉花先帝之馬也/𦘕手精妙尽得其眞)榻上庭前屹相向(鄭曰屹/魚乞切)至尊含¶
𥬇催賜金圉人太僕皆惆悵弟子韓幹早入室(洙曰/言得)¶
(其真蹟也故稱入室〇晏曰/語由也升堂矣未入於室也)亦能𦘕馬窮殊相幹唯𦘕&KR0079;¶
不𦘕骨(蘇曰韓幹善𦘕馬大梁人右丞王維見其𦘕遂推&KR0324;之/官至太府寺丞善冩貌人物尤工鞍馬&KR0004;師匠曹覇於)¶
(後則獨善子美与韓幹𦘕馬子美豈知/𦘕者徒以幹𦘕馬肥大遂有𦘕&KR0079;之誚)忍使驊騮氣凋䘮將¶
<pb:KR4c0018_SBCK_016-15a>¶
軍盡善蓋有神必逢佳士亦寫眞(夢符曰右按晉書顧/愷之善丹青毎𦘕人)¶
(成或數年不㸃目精人問其故苔曰四躰妍媸本无闕少於妙處/傳神寫照正在阿堵中○趙曰梁簡文帝詠美人看𦘕詩云可令)¶
(俱是𦘕詩/能辨冩真)即今漂泊干戈際屢貌㝷常行路人途窮返¶
遭俗眼白(洙曰言職/者盖寡耳)丗上未有如公貧但看古來盛名¶
下(洙曰唐房琯賛曰盛/名之下爲難名矣)終日坎𡒄纒其身¶
　　　觀薛稷少保書𦘕壁¶
少保有古風得之陜郊篇(洙曰公詩曰駈車越陜郊北顧/臨大河○師曰周公召公分陜)¶
(而治自陜以東周公主之自陜以西召公主之稷嘗/爲古風詩以美周召是有志於周召而立功名也)惜哉功名¶
忤但見書𦘕傳(洙曰稷薛収之從子以詞學知名博雅尤工/𨽻書自貞&KR0026;永徽之際虞丗南褚遂良時人)¶
(宗其書跡自後罕能継者稷外祖魏徴冨國籍多有虞禇舊跡稷/銳精模倣筆態遒麗當時無及之者又善𦘕博採古跡睿宗在藩)¶
(留意於文學稷於是特見招引除太子少保睿宗甞召稷入宫中/叅决庶政恩遇莫與比及竇貞仗誅稷以知其謀賜死於萬年縣)¶
<pb:KR4c0018_SBCK_016-15b>¶
(獄中/矣)我遊梓州東遺跡涪江邊(鄭曰涪扶塢切水/出徼外南入漢)𦘕藏¶
青蓮界(洙曰青蓮/界佛寺也)書人金牓懸(洙曰事見天門/日射黃金牓注)仰看垂¶
露姿不崩亦不騫(洙曰漢曹喜工篆𨽻變懸針垂露/之法詩天保不騫不崩騫虧也)鬱鬱¶
三大字蛟龍岌相纒(鄭曰岌魚及切〇趙曰稷所書慧普寺/碑上三字字方徑三尺許筆畫雄勁然)¶
(公於李潮八分小篆歌云八分一字直千金蛟龍盤弩肉倔強是/言八分及草書之&KR0374;糾然後可言有蛟龍之𫝑也然稷三大字乃)¶
(眞書其𫝑豈&KR0002;蛟龍耶余嘗到慶壽寺&KR0026;之三字之傍有贔/屭&KR0414;捧乃龍虵岌相纒也詩人道實事爲/壯&KR0026;之句耳)又揮¶
西方變發地扶屋椽(趙曰其所盡西/方變相則亡矣)慘淡壁飛動到今¶
色未填此行疊壯觀(師曰甫𫉬&KR0026;其故宅/與書𦘕故云疊壯&KR0026;)郭薛俱才賢¶
不知百載後誰復來通泉(洙曰通泉前有郭代公/後有薛少保故云郭薛)¶
　　　奉先劉少府新𦘕山水障歌(新添)¶
堂上不合生楓樹怪底江山起煙霧聞君掃却赤縣¶
<pb:KR4c0018_SBCK_016-16a>¶
# SB1_0640-144.png
# page missing
<pb:KR4c0018_SBCK_016-17a>¶
(云无雲而雨/謂之天泣)野亭春還雜花逺(洙曰丘希範/書雜花生樹)漁翁瞑踏¶
孤舟立滄浪水深青溟闊欹岸側島秋毫末不見湘¶
妃鼔瑟時至今班竹臨江活(趙曰楚以狀所𦘕之竹言湘/妃逺矣○夢符曰右按楚詞)¶
(逺遊章句使湘靈鼓瑟&KR0006;令海&KR0002;舞馮夷張華博物志舜死二妃/淚下染竹即班死爲湘水神故曰湘妃今公詩行語乃詩全妙如)¶
(此)劉侯天機精(洙曰莊子𦒿欲/深者天機淺)愛𦘕入骨髄(十朋曰徐/邈吾見王)¶
(貴𦘕入骨髄愛恨/吾斈不到竒妙處)自有兩兒郎揮灑亦莫比大兒聦明¶
到能添老樹巔崖裏小兒心孔開貌得山僧及童子¶
(趙曰祢衡曰大兒孔/文㪯小兒楊徳祖)&KR0002;耶溪(洙曰越/溪也)雲門寺(十朋曰南史/何胤字子季)¶
(隱居不仕㑹稽山多靈異徃游焉居&KR0002;耶山雲門寺&KR0004;㣧二兄求/㸃並棲遁至㣧又隱焉丗號㸃爲小山㣧爲大山亦曰東山兄弟)¶
(又云大/隱小隱)吾獨胡爲在泥滓青鞋布襪從此始(蘇曰謝玄/暉曰胡爲)¶
(翰墨&KR0163;屋中出没㑹稽山水竒秀布/襪青鞋鶡冠竹杖吾志從此始矣)¶
<pb:KR4c0018_SBCK_016-17b>¶
　　　戲題王宰𦘕山水圖歌(彦輔曰王宰𦘕/宰丹青絶倫)¶
十日𦘕一水五日𦘕一石能事不受相促迫王宰始¶
肯留眞跡壯哉崑崙方壷圖(洙曰壷一作丈列子湯問夏/革曰渤海之東不知幾億萬)¶
(里有大壑焉實惟無㡳之谷其下底名曰歸墟八宏九野之水天/漢之流莫不注之而無减焉注丗傳大海與天海通其中有五山)¶
(一曰岱嶼二曰圎嶠三曰方壷四曰瀛洲五曰蓬萊又周穆/王𪧐于崑崙之阿汾水之陽山海經云崑崙山有五色水也)挂¶
君髙堂之素壁巴陵洞庭日本東(洙曰巴陵岳陽也洞/庭在其左海東有日)¶
(本/國)赤岸水與銀河通(魯曰赤岸地名〇本中曰南兖州記曰/𤓰歩山東五里江有赤岸山南臨江中)¶
(羅君章云赤岸&KR0002;朝霞即此也濤水自海入江衝激六百里至此/岸側其𫝑始衰郭景純江賦云鼓洪濤於赤岸○趙曰先言崑崙)¶
(方丈持在仙山形容之下言洞庭赤岸水則又壯其/水之闊逺也巴陵郡岳州也洞庭在焉赤岸在真州)中有雲氣¶
隨飛龍(洙曰莊子姑射山有神人乗雲氣御飛龍/而遊乎四海之外江賦鼓波濤於赤岸)舟人漁子¶
入浦溆(鄭曰象/吕切)山水盡亞洪濤風(洙曰亞一作帶江賦舟/子渉人又蘆人漁子海)¶
<pb:KR4c0018_SBCK_016-18a>¶
(賦舟人漁子徂南極東/七發陵赤岸篲扶桑)尤工逺𫝑古莫比咫尺應須論¶
(洙曰一/作千)萬里(夢符曰右按南史景陵王子良傳賁字文煥能書/善𦘕於扇上圖山水咫尺之内便同萬里爲遥矜)¶
(愼不傳自/娯而巳)焉得并州快剪刀(蘇曰索靖見顧愷之𦘕欣然/曰恨不帶并州快剪刀來欲)¶
(剪松江半幅紋練歸去古詩/曰借君快剪刀輕綃剪波去)剪取呉松半江水(趙曰呉松言/呉地之松江)¶
(也○㤗伯曰甫託意言水王璘反漢中呉松江爲之阻絶不通時/李光弼守并州所攻必下喻以快剪刀言其断也意欲得光弼之)¶
(將平漢中以通/呉松故云云)¶
　　　觀李固請司馬弟山水圖三首(洙曰一/云李七)¶
簡易髙人意(洙曰一作體○敏功曰易以/䜴切平易也&KR0045;子以簡以易)匡牀竹火爐¶
(蘇曰張扶隱居太白山茅庵石鼎匡床竹火爐藥壷而巳甞有白/猿隨行漢武累徴不起使繪像進呈帝再三加賞後尸解○趙曰)¶
(莊子&KR0016;&KR0078;與𣈆/公同匡牀而食)寒天留逺客碧海掛新圖雖對連山好¶
貪看絶島孤羣仙不愁思冉冉下蓬壷(洙曰蓬壷山名/神仙所宅之地)¶
<pb:KR4c0018_SBCK_016-18b>¶
方丈渾連水天台惣映雲(洙曰方丈天/台二仙山)人間長見𦘕¶
老去恨空聞范蠡舟偏小(洙曰范蠡爲越破呉功成名遂/乃乗扁舟浮江湖變姓名適齊)¶
(爲鴟/夷子)王喬鶴不羣(趙曰其圖必𦘕舟與鶴故以范蠡/王喬比之王喬鶴事見昔遊詩注)此生¶
隨萬物何處出塵氛(洙曰莊子所謂/與物轉徙也)¶
髙浪垂翻屋(洙曰郭景純詩/髙浪駕蓬萊)崩崖欲&KR0953;床野橋(洙曰一/作樓)分¶
子細沙岸繞微茫紅浸珊瑚短青懸薜荔長浮查並¶
坐得仙老暫相將¶
　　　嚴公㕔宴同詠蜀道𦘕圖(得空/字)¶
日臨公館静𦘕列地圖雄劒閣星橋北(洙曰華陽記李/冰造七星橋上)¶
(應七/星)松州雪嶺東(洙曰西山有松州當&KR0269;蕃要衝也〇趙曰/雪嶺西山也在今威州之外冬夏常雪)¶
華夷山不斷呉蜀水相通(趙曰錦江之直/下通雨浙也)興與煙霞¶
<pb:KR4c0018_SBCK_016-19a>¶
㑹清樽幸不空(洙曰孔融傳座上客/常满樽中酒不空)¶
　　　奉觀嚴鄭公㕔事岷山沲江𦘕圖十韻(得忘/字)¶
沲水臨中座(鄭曰沲唐水切寰宇/記在成都府新繁縣)岷山到北堂(洙曰到一/作對江賦)¶
(惟岷之導江水所出也書沱潜旣導今蜀縣花丘及漢/中[沔-丏+丐]陽皆有沱水○趙曰此篇句句皆尽義甚分明)白波吹¶
粉壁青嶂揷雕梁(洙曰謝靈運詩連嶂/鼻/崿青華香深沉)直訝杉松冷兼¶
疑菱荇香雪雲虚㸃綴沙草得微茫嶺鴈随毫末川¶
蜺飲練光(趙曰亦只是𦘕作清川之景自/有蜺飲練光之態不必𦘕蜺也)霏紅洲蘂亂拂¶
黛石蘿長暗谷非𨵿雨丹楓不爲霜(洙曰曉霜楓葉丹/○趙曰暗谷處非)¶
(眞是雨而暗丹楓葉不爲眞/是遭霜而丹皆以言𦘕也)秋成玄圃外(洙曰成一作城崑/崙山有玄圃〇蒼)¶
(舒曰右按楚詞曰朝發軔於蒼梧&KR0006;夕余至乎玄圃注玄圃神山/也淮南子曰崑崙玄圃惟絶通天〇鄭曰崑崙山去地萬一千里)¶
(上有層城九重或上侣之/是謂闐風又倍之爲懸圃)景物洞庭傍(洙曰洞庭湖名〇趙/曰皆以形容其𦘕乃)¶
<pb:KR4c0018_SBCK_016-19b>¶
(其景/也)繪事功殊絶幽&KR0109;興激昻從來謝太傅丘壑道¶
難忘(洙曰太傅謝安也安雖貴而東山之志不忘〇夢符曰右/按𣈆書明帝問謝鯤曰論者以君方&KR0067;亮何如荅曰端委)¶
(廟堂使百僚凖則鯤不如亮一丘一壑自謂過之〇師曰薛夢符/續注云云頋長康𦘕鯤在石嵓裏人問其故頋曰謝𤣥一丘一壑)¶
(自謂過之此子冝置丘壑中又謝安寓居㑹稽與義之攴遁遊出/則漁山水毎往臨安山中坐石室放情丘壑及薨贈太傅以此考)¶
(之謝太傅乃安也非謝鯤故子美别房太尉墓/詩又有對碁陪謝傅之句當從内翰注爲正)¶
　　　題李尊師松樹障子歌¶
老夫清晨梳白頭玄都道士來相訪握髪呼兒延入¶
戸(彦輔曰周公/一沐三握髪)手提新𦘕青松障障子松林靜杳&KR0115;¶
慿軒忽&KR0002;無丹青隂崖却承霜雪幹(洙曰雪一作露馬/季長長笛賦生於)¶
(終南之隂崖南都賦/幽谷/岑夏含霜雪)偃蓋反走虬龍形老夫平生好竒¶
古對此興與精靈聚巳知仙客意相親更覺良工心¶
<pb:KR4c0018_SBCK_016-20a>¶
獨苦(蘇曰管子曰事無終始無多事業此言學者貴能成就也/唐人爲詩皆量巳力以致功常積情思數十年然後各自)¶
(名家今人不然未有小得於巳髙視前人自以爲無敵然知音之/難万事悉然杜工部云更覺良工心獨苦用意之妙舉丗莫知者)¶
(此所以爲獨苦歟又曰故人董傳善論詩余甞云子美詩不免有/凡語巳知仙客意相親更覺良工心獨苦此豈非凡語耶傳𥬇曰)¶
(此句殆爲君發凡人用意深處人罕能識此所以獨苦豈難𦘕哉/〇馬曰徐貌𦘕魚人多模學○薖曰韓宏曰良工用心何苦刻如)¶
(斯)松下丈人巾屨同偶坐似是商山翁(洙曰似一作自/一云南山四皓)¶
(隱於商山避/秦室之乱)悵望&KR0147;歌紫芝曲(洙曰悵望一云惆悵四皓/歌曰燁燁紫芝可以療飢)時¶
危𢡖淡來悲風(師曰玄都壇名道士受録皆於此壇障子松/林静杳&KR0115;言𦘕松无声也已知仙客意相親)¶
(言有&KR0010;寒之操也昔四皓遭秦乱隱于商山歌紫芝甫傷時/盗賊擾攘悵望四皓而想其髙躅故云時危𢡖淡來悲風)¶
　　　戲韋偃爲𩀱松圖歌(鮑曰韋偃見/𦘕馬歌注)¶
天下幾人𦘕古松畢宏巳老韋偃少(洙曰松一作樹畢/宏亦畫工也○鄭)¶
(曰宏大曆二年爲/給事中少失照切)絶筆長風起纎末(洙曰長笛賦其應/淸風也纎末奮籍)滿¶
<pb:KR4c0018_SBCK_016-20b>¶
堂動色嗟神妙(蘇曰蕭紼春宴時金甌七發七中滿堂賔客/動容嗟服神妙〇趙曰滿堂字如滿堂爲之)¶
(不樂〇秦曰左傳/使者色動而言肆)兩株𢡖裂苔蘚皮屈鐡交錯廻髙枝¶
白摧朽骨龍虎死黒入太隂雷雨垂松根胡僧憇寂¶
寞尨眉皓首無住著偏&KR0221;右肩露𩀱脚(鄭曰&KR0221;徒旱切/○洙曰金剛經)¶
(偏&KR0221;右肩右𦞃著地〇修可曰楞巖經云/名無住行名無着行公取而合用之也)葉裏松子僧前落¶
韋矦韋矦數相見我有一匹好東(洙曰一/作素)絹重之不減¶
錦繡叚(洙曰四愁詩美/人贈我錦繡叚)巳令拂拭光凌亂(洙曰謝惠連/淸波時凌亂)請¶
公放筆爲直幹(師曰畢宏韋偃皆唐之善𦘕者也白摧朽骨/龍虎死謂松枝也黒入太隂雷雨垂謂暗碧)¶
(之色也偏&KR0221;右肩露𩀱脚言胡/僧之狀也東絹謂山東大練也)¶
　　　通泉縣署屋壁後薛少保𦘕鶴¶
薛公十一鶴皆冩青田眞(洙曰𣈆永嘉記青田有𩀱鶴生/子即便去〇孫曰地理志處州)¶
<pb:KR4c0018_SBCK_016-21a>¶
(青田縣在州東南一百五十里有/𩀱鶴生子即便化去人以爲異)𦘕色乆欲盡蒼然猶出¶
塵(修可曰此史劉歊矯/矯出塵如雲中白鶴)低昻各有意(洙曰薛公𦘕鶴低昻皆/有意如返啄踈翎唳天)¶
(警露之𩔖皆/隨而名之)磊落如長人(洙曰𣈆書嵇紹在稠人/中昻然&KR0002;野鶴在雞羣)佳此志氣¶
逺豈唯粉墨新(師曰鶴磊落比之賢人無塵俗氣象甫/竒其有逺志豈特悅其粉墨之新䴡哉)萬¶
里不以力羣遊森㑹神威遲白鳯態(洙曰&KR0045;雄作甘泉/賦夢吐白鳯秋胡)¶
(詩行路/正威遲)非是倉鶊隣(洙曰七月有鳴倉/庚注倉庚黃鸝也)髙堂未傾覆幸¶
得慰佳賔曝露牆壁外終嗟風雨頻赤霄有眞骨恥¶
飲洿池津(洙曰拾遺記鶴飲洛溪之水鶴賦多飲于瑶他○師/曰甫託意譏賢者羞食汚君之禄時不用賢之咎也)¶
冥冥任所往脫略誰能馴(洙曰有遺支遁鶴者遁曰尓冲/天之物寕爲耳目之玩逐放之)¶
(任所/往)¶
　　　姜楚公𦘕角鷹歌¶
<pb:KR4c0018_SBCK_016-21b>¶
楚公𦘕鷹鷹戴角殺氣森森(洙曰一/云如)到幽朔觀者貪¶
愁掣臂飛(趙曰如在幽朔見此鷹之殺氣蓋名鷹/出於此地也故公又云代北有豪鷹)𦘕師不是¶
無心學此鷹寫眞在左綿却嗟眞骨遂虚傳梁間鷰¶
雀休驚怕亦未&KR0366;空上九天(洙曰言有其質無其才也○/師曰書曰宅朔方曰幽都幽)¶
(隂也朔北也幽朔肅殺之方此鷹殺氣窮極幽朔掣臂謂掣臂韝/而欲飛物有異質而世所未嘗覩者人見之必駭而不信馬有&KR0079;)¶
(駿非東坡誰辨之鷹有角非杜甫誰詠之丗人寕不謂虚傳乎𦘕/師不是無心學盖恐人未之信也末章譏朝廷之士稱才角出者)¶
(率有虚名/而無實効)¶
　　　楊監又出𦘕鷹十二扇¶
近時馮紹正能𦘕鷙鳥様明公出此圖無乃傳其狀¶
殊姿各獨立清絶心有向疾禁千里馬(鄭曰禁/居吟切)氣敵¶
萬人將(洙曰狀其快疾勇快也〇夢符曰右按前漢文帝有/獻千里馬者三國志評曰關羽張飛萬人之敵也)憶¶
<pb:KR4c0018_SBCK_016-22a>¶
昔驪山宫冬移含元仗天寒大羽獵此物神俱王(洙曰/玄宗)¶
(盛時常以冬十月幸温泉宫時肆獵〇趙曰莊/子曰澤雉一歩一啄百歩一飲神雖王不善也)當時無凡材¶
百中皆用壯(洙曰時寕主有髙麗赤鷹尤俊/異帝獵則置之駕前號决雲兒)粉墨形似間¶
識者一惆悵干戈少暇日眞骨老崖嶂爲君除狡兎¶
㑹是翻韝上¶
　　　𦘕鷹¶
素練風(洙曰一/作如)霜起(張孝祥曰言鷹之/威猛如風霜也)蒼鷹𦘕作殊&KR1143;¶
身思狡兎(鄭曰欆荀勇切〇洙曰&KR1143;身猶竦身也孫楚/鷹賦擒校兎於平原史記狡兎死獵犬烹)側目¶
似愁胡(洙曰隋魏彦深鷹賦立如植木望似愁胡〇王/琪曰鷹産於岱北出於胡地愁胡謂思胡地也)絛鏇¶
光堪擿(洙曰絛鏇所以攀鷹也○趙曰所𦘕絆鷹之絛鏇也光/而堪擿取焉〇鄭曰絛他力切鏇徐釧切圎轆轤也)¶
軒楹𫝑可呼(黃庭堅曰可/呼以獵也)何當擊凡鳥毛血洒平蕪¶
<pb:KR4c0018_SBCK_016-22b>¶
　　　𦘕鶻行(洙曰一/作𦘕鵰)¶
髙堂見生(洙曰一/作老)鶻颯爽動秋骨&KR0004;驚無拘攣(洙曰/曹褒)¶
(傳羣寮拘攣猶拘束也潘/安西征賦陋吾人之拘攣)何得立突兀乃知𦘕師妙巧刮¶
造化窟冩此神俊姿(洙曰支道林云怜其神俊〇趙曰李賀/云二十八𪧐羅心&KR0909;筆端造化天無功)¶
(蓋出/於此)充君眼中物烏鵲滿樛枝(洙曰詩南有樛木釋文云/木下曲曰樛樛下垂也○)¶
(趙曰謝𤣥暉詩/樛枝聳復低)軒然恐其出側腦看靑霄寧爲衆禽没¶
長翮如刀劒人寰可超越(唐曰舞鶴賦歸/人寰之喧卑)乾坤空崢¶
嶸(洙曰鮑明逺&KR0010;崢嶸而催暮/又金石崢嶸深髙之貌也)粉墨且蕭瑟緬思(洙曰/一作)¶
(想)雲沙際自有煙霧質吾今意何傷顧歩獨紆鬱(洙/曰)¶
(舞鶴賦煙交霧凝&KR0002;無毛質陸士衡紆鬱游子情○趙曰劉希夷/邊城夢還詩雲沙撲地起煙霧質所以言其真質也摘用鮑明逺)¶
(舞鶴賦煙交霧/凝&KR0002;無毛質也)¶
<pb:KR4c0018_SBCK_016-23a>¶
　　　韋諷録事宅觀曹將軍𦘕馬圖引¶
國初巳來𦘕鞍馬(趙曰鮑昭詩/鞍馬光照地)神妙獨數江都王(鄭曰/名𦘕)¶
(記江都王緒霍/王元&KR0100;之子)將軍得名三十載人間又見眞乗黃(洙/曰)¶
(乗黃見瘦馬行注○黃曰詩大叔于田乗乗黃〇趙曰江都王宗/室也將軍即曹將軍覇也明皇雜録云陳義曹覇等善繪𦘕時稱)¶
(神妙乗黃/神馬也)曾貌先帝照夜白(鄭曰貌莫角切皃人𩔖狀下/屢皃同〇洙曰明皇馬名别)¶
(傳云上乗/照夜白)龍池十日飛霹靂(蒼舒曰右按唐㑹要明皇在/藩邸宅居興慶里宅有龍池)¶
(湧出日以浸廣至開元中爲興慶宫○趙曰以狀所𦘕神妙/而照夜白者乃真龍耳盖真龍在圖感動龍池中龍如此)内¶
府殷紅馬䐉盤(鄭曰殷/烏閑切)婕妤傳詔才人索(洙曰唐制以/婕妤才人代)¶
(世婦○鄭曰上即葉/下女諸切婦官也)盌賜將軍拜舞歸(鄭曰盌烏管/切或作椀)輕¶
紈細綺相追飛(趙曰盌別本作盤盖專賜瑪瑙盤故拜舞婦/其從者輕紈細綺也呉越春秋羣臣拜舞天)¶
(顔/舒)貴戚權門得筆跡始覺屏障生光輝昔日太宗拳¶
<pb:KR4c0018_SBCK_016-23b>¶
毛騧(鄭曰古華切太宗所乗九駿名皆平/盜時所乗拳毛騧乃平劉闥時所乗)近時郭家師子¶
花(洙曰吐蕃潰郭子儀収復京師代/宗以九花虬賜之一名師子聮)今之新圖有二馬復令¶
識者乆歎嗟此皆&KR0016;戰一敵萬縞素漠漠開風沙(師/曰)¶
(雖𦘕縞素之上而/有開拓沙磧之態)其餘七匹亦殊絶逈&KR0002;寒空動煙雪¶
霜蹄蹴踏長楸間(鄭曰楸此由切○洙曰曹子建名都篇走/馬長楸間新一作𦘕○定功曰莊子有馬)¶
(蹄可以踐霜雪維摩經/龍象蹴踏非驢所堪)馬宫厮養森成列(鄭曰厮/息移切)可憐¶
九馬爭神駿(洙曰漢武帝有九逸/支遁曰憐其神駿耳)顧視清髙氣深穩借¶
問苦心愛者誰(鄭曰借/資昔切)後有韋諷前支遁(洙曰支遁/字道林)憶¶
昔廵幸新豐宫(洙曰新豐宫驪山也○趙曰神駿字支遁養/馬曰余憐其神駿耳以支遁養馬韋諷藏𦘕)¶
(馬皆苦心/之所愛矣)翠華拂天來向東(洙曰南都賦望翠華之/葳㽔東都賦旌旗拂天)騰¶
驤磊落三萬匹皆與此圖筋骨同(洙曰明皇幸驪山王/毛仲以廐馬數萬從)¶
<pb:KR4c0018_SBCK_016-24a>¶
(毎色爲一隊/相間&KR0002;錦繡)自從獻寳朝河宗(趙曰穆天子傳天子西征至/陽紆之山河伯無夷都是爲)¶
(河宗觀舂山之寳所謂朝/河宗者河宗朝而獻寳也)無復射蛟江水中(洙曰元封五年漢/武自㝷陽浮江親)¶
(射蛟江/中獲之)君不見金粟堆前松栢裏龍媒去盡鳥呼風¶
(洙曰漢武歌曰天馬騋龍媒金粟堆在玄宗㤗陵南〇趙曰唐舊/紀云玄宗至睿宗橋陵見金票岡有龍盤鳯翥之𫝑謂侍臣曰吾)¶
(千秋萬歳後冝葬此曁升遐羣臣遵先&KR0562;葬焉○師曰自禄山/反馬政荒廢天子猶不偏車&KR0016;良馬戰没殆盡甫傷之故云)¶
　　　天育驃&KR0016;歌(洙曰天育馬廐名驃匹妙切/〇趙曰名驃則所𦘕馬名)¶
吾聞天子之馬走千里(洙曰荀子曰騏驥一日千里穆天子/傳曰天子之八駿赤𩦸盗驪白義踰)¶
(輪山子渠黃驊騮騄耳漢文帝却千里馬神異經曰西南大宛宛/丘有良馬其大二丈鬛至膝尾委於地蹄如汗腕可握日行千里)¶
(至日中/而汗血)今之𦘕圖無乃是(洙曰莊子曰齊景好馬命使善/𦘕者圖之訪似者朞年不得今)¶
(人君考古籍以求賢亦不可得也〇趙曰出荀勗所上穆天子傳/中云天子之馬走千里蓋所謂八駿是也今張景順𦘕圖無乃是)¶
(穆天子/之馬乎)是何意態雄且傑駿尾蕭梢朔風起(洙曰選朔/風動秋草)¶
<pb:KR4c0018_SBCK_016-24b>¶
(邊馬有歸心〇蘇曰漢天馬曲曰尾䔥梢&KR0211;朔風起足銀砧&KR0006;破/層冰雖用古人語而&KR0355;句法混然天成不假翰墨&KR0302;逕&KR0002;非織綃)¶
(大手不能到此〇趙曰神異經西南大宛丘有良馬鬛至膝尾委/於地則駮尾之長者蕭梢然矣馬尾之長䔥梢揺動可起朔風朔)¶
(風則最撡烈者〇師道曰䔥梢者摇尾之皃朔風起即/北風取其寒馬之良者不怕寒嘶風踏雪愈有精神)毛爲緑¶
縹(鄭曰普沼反/靑黃色也)兩耳黃(琪曰史𩦸/垂两耳)眼有紫熖𩀱瞳方(洙/曰)¶
(秦本紀周穆王得騄耳之駟相馬經曰馬眼欲紫/艶光口中欲赤色顔延年賦𩀱瞳夾鏡两權協月)矯矯(洙曰一/云矯然)¶
龍性(彦輔曰一云/矯龍性逸)合變化(洙曰崧髙詩四牡矯矯/顔延年賦龍性誰能馴)卓立天¶
骨森開張(洙曰周官曰凡馬八尺以上爲龍魯國黄伯仁龍馬/頌曰禀神祗之純化乃大宛而載育〇修可曰蔡邕)¶
(作&KR0067;侯碑曰英風發於天骨𡊮彦伯三國名臣賛曰天骨踈㓪言/人而公借用耳○師曰馬有龍性&KR0018;天骨合能變化殆非常馬之)¶
(比開張壯大之皃甫自喻於良/馬謂己之才非凡俗軰可擬)伊昔太僕張景順監牧攻¶
駒閱淸峻(洙曰一云考牧神駒一云老牧神駒周穆王置太僕/正以伯冏爲之掌輿馬唐龍朔二年改太僕爲司馭)¶
(咸亨&KR0004;復舊光宅年改爲司僕神龍&KR0004;復舊天下監牧置八使五/十六監唐兵志監牧所以蕃馬也其制起於近世唐之&KR0004;起得突)¶
<pb:KR4c0018_SBCK_016-25a>¶
(厥馬二千疋又得陏馬三千於赤岸澤徙之隴西監牧之制始於/此其官領以太僕&KR0004;用太僕少卿張萬&KR0010;字景順領羣牧自貞觀)¶
(至麟徳四十年間馬七十萬六千置八坊岐幽涇寧間地廣千里/厩牧令諸牧牧馬四&KR0010;遊牝五&KR0010;責課一百匹毎年課駒六十其)¶
(二十&KR0010;以上不在課限〇趙曰唐兵志監牧之制其官領以太僕/今公詩所謂太僕張景順乃開元時人舊注便安排作張萬&KR0010;自)¶
(是貞觀時人誤學者矣今按張&KR0003;作開元十三年隴右監牧頌徳/碑其序云元年牧馬二十四萬匹十三年乃四十三萬匹上顧謂)¶
(太僕少卿兼秦州都督監牧都副使張景順曰吾馬幾何其蕃育/卿之力也對曰帝之力也仲之令也臣何力之有焉其頌曰有霍)¶
(公之掌政擇張氏之舊令/所謂霍公即王毛仲也)遂令大奴守天育(蘇曰舊本作大/奴守天育子瞻)¶
(題子美天育驃𩦸圖後作大奴字天育盖天育爲大奴字也今定/猶有石本○趙曰大奴王毛仲也毛仲父髙麗人坐事没爲官奴)¶
(守天育則唐兵志云毛仲領/内外廐所謂天育乃廐名也)别養𩦸子憐神俊(洙曰宋顔延/年天馬狀曰)¶
(降靈𩦸子九方是選梁元帝荅齊國驤馬書曰價匹龍媒聲齊𩦸/子周王褒謝賚馬啓曰漢時伯樂偏愛權竒𣈆世桑門時求神俊)¶
(世&KR0003;支遁常養數匹馬而世或言道/人亦畜馬支遁曰貧道重其神俊耳)當時四十萬匹馬張公¶
歎其材盡下(洙曰通典貞&KR0026;&KR0004;僅有牡牝三千匹從赤岸澤徙/之隴右十五年始令太僕卿勾當羣牧至麟德四)¶
<pb:KR4c0018_SBCK_016-25b>¶
(十年間馬至七十萬六千匹置八使領九監跨蘭渭秦原四州之/地猶爲隘狹更拆八監布於河西其時天下以一縑易一馬儀鳯)¶
(三年少卿李思文檢校隴右諸牧監方稱使爾後或戎狄外侵牧/圉乖散泊乎垂拱潜耗太半開元&KR0004;收馬二十四萬匹十三年加)¶
(至四十五萬匹莊子云臣之子皆不才也〇魯曰張公即/景順也/〇修可曰趙充國云林下犬馬齒衰此在人言之而在馬亦可用矣)故¶
獨寫眞傳世人見之座右乆更新年多物化空形影¶
嗚呼徤歩無由騁如今豈無騕褭與驊騮(鄭曰騕於皎/褭奴了切)¶
時無王良伯樂死即休(洙曰魯國黃伯仁爲龍馬頌曰踰騕/褭之躰𫝑逸飛莬之髙蹤兼𩦸騄之)¶
(美質逮驊騮之足𩀱秦本紀造父以善御幸於周穆王得𩦸温&KR0784;/驊騮騄耳之駟西巡狩樂而忘歸郭璞曰色如華而赤今名馬驃)¶
(赤者爲&KR0037;騮騮馬赤也徐廣曰赤馬黒毛曰騮𢧐國策曰汗明見/春申君曰夫𩦸之齒長服鹽車而上太行漉汗洒地白汗交流中)¶
(坎遷延&KR0018;轅不能上伯樂遭之下車攀而哭之解綾衣以募之騮/於是免而賁仰見伯樂之知巳也漢書音義騕褭者神馬也赤喙)¶
(黒身與飛莬同以明君有徳則至也又出瑞應圗薦祢衡表云飛/莬騕褭絶足奔放良樂之所急也〇歐陽曰王良善御伯樂善相)¶
(馬孟子斉景公使嬖奚與王良乗返命曰天下之良工也史伯樂/名孫陽嘗過虞阪見駕鹽車馬曰此良馬也取而試之果然又有)¶
<pb:KR4c0018_SBCK_016-26a>¶
(鬻馬者三日不售伯樂去而眎之回而睍之明日其價三倍〇趙/曰韓退之有言曰世有伯樂然後有千里馬千里馬常有而伯樂)¶
(不常有此乃豈無騕褭驊騮而時無伯樂之謂公因題𦘕巳死之/驃故起末句死即休之意亦猶人抱出羣之材而不遇知巳以死)¶
(爲可嗟矣○師曰粛宗中興正冝任賢使能房琯以宰相器出爲/邠州刺史甫以貶爲華州司功何世無才何才不可用但恨無賢)¶
(君耳琯之與甫何/以異是故云云)¶
　　　題壁上韋偃𦘕馬歌(鮑曰朱景玄𦘕斷云韋偃伯/父工龍馬父銮工山水松石)¶
(偃又工仙僧老松異石人知/其善𦘕馬不知其松石更工)¶
韋侯别我有所適(鄭曰韋侯/韋偃也)知我憐君(洙曰一/作渠)𦘕無¶
敵戯拈(彦輔曰一/云試拈)秃筆掃驊騮歘見騏驎岀東壁(洙曰/顔延)¶
(年白馬賦歘聲躍以鴗驚驊騮良馬也騏驎瑞獸也○時可/曰於天育驃&KR0016;歌中&KR3336;周穆王傳驊騮騄耳日馳三萬里)一匹¶
齕草一匹嘶(鄭曰齕/下没切)坐看千里當霜蹄(鄭曰當/丁浪切)時危¶
安得眞致此與人同生亦同死(洙曰莊子馬蹄可以踐霜/雪齕草飲水吕布甞御良)¶
<pb:KR4c0018_SBCK_016-26b>¶
(馬號曰赤兎能馳城飛塹馳突燕軍一日或至三四斬首而出○/趙曰莊子而摘用之也末句乃所向無空闊眞堪託死生之意〇)¶
(師曰韋偃唐之善𦘕者也取別於甫甫試令於壁上作馬末章寓/意遭時艱危安得此真馬以濟患難免使甫困躓道路故云與人)¶
(同生亦/同死)¶
　音樂¶
　　古詩三首　律詩五首¶
　　　觀公孫大娘弟子舞劒器行(并序)¶
大曆二年十月十九日夔府别駕元持宅見臨潁李¶
十二娘舞劒器壯其蔚&KR0613;問其所師曰余公孫大娘¶
弟子也開元三載余尚童稚記於郾城觀公孫氏舞¶
劒器渾脫瀏灕(鄭曰上力周/切下力支切)頓挫獨出冠時自髙頭¶
冝春梨園二𠆸坊內人洎外供奉曉是舞者聖文神¶
<pb:KR4c0018_SBCK_016-27a>¶
武皇帝&KR0004;公孫一人而巳玉貌錦衣况余白首今兹¶
弟子亦匪盛顔旣辯其由來知波瀾莫二撫事慷&KR0099;¶
聊爲劒器行徃者呉人張旭善草書書帖數嘗於鄴¶
縣見公孫大娘舞西河劒器自此草書長進豪蕩感¶
激即公孫可知矣行曰¶
昔有佳人公孫氏一舞劒器動四方觀者如山色沮¶
䘮天地爲之乆低昂(敏功曰言/不自安也)㸌如羿射九日落(鄭曰/㸌音)¶
(酷〇洙曰堯時十日並出堯令羿/射中九日日烏皆死墮其羽翼)矯如羣帝&KR0406;龍翔來如¶
雷霆収震怒罷如江海凝清光(洙曰皆言舞劒器回旋疾/徐變態也〇趙曰選詩秋)¶
(月懸/清光)絳脣珠䄂兩寂寞(洙曰蕪城賦玉貌絳脣〇蘇曰杜/遵過銅雀臺序云&KR0225;懷朱唇翠䄂)¶
(絲竹絃索今俱寂寞唯有崇山逺/水依舊〇敏功曰謂公孫已死也)晚(洙曰又/云脫)有弟子傳芬芳¶
<pb:KR4c0018_SBCK_016-27b>¶
(饒曰李十二/娘傳其術)臨潁美人在白帝(洙曰李十二娘也○饒曰白/帝即夔州魚復縣用於此見)¶
(之)妙舞此曲神揚&KR0045;與余問荅旣有以感時撫事増¶
惋傷先帝侍女八千人(晁曰先帝/指元宗也)公孫劒器&KR0004;第一五¶
十年閒似反掌風塵澒洞昏王室(趙曰指言禄/山之乱也)梨園弟¶
子散如煙(夢符曰右按唐書志元宗旣知音律又酷愛去曲選/坐部女子弟三百教於梨園號皇帝梨園子弟宫女)¶
(数百亦爲梨園弟/子居冝春北院)女樂餘姿映寒日(洙曰禄山之乱梨園弟/子及&KR0258;𠆸皆流散也○)¶
(趙曰指言李十二娘也十月/十二日見之此所謂映寒日)金粟堆南木巳拱(洙曰見金粟/堆南松栢裏)¶
(注左傳墓木拱矣江淹恨賦拱木斂䰟〇趙/曰金粟堆在明皇㤗陵之北今詩懷想之也)瞿塘石城草蕭¶
瑟玳筵急管曲復終(夢符曰古按右樂府今日楽相樂行綺/殿文雅遒玳筵&KR0172;&KR0208;密又曰歌朱唇動)¶
(愛神㪯浴陽少童邯郸女古稱/渌水今白紵催絃急管爲君舞)樂極哀來月東出老夫不¶
知其所徃足繭荒山轉愁疾(洙曰足重繭也言奔走流落/而足重繭尓○趙曰公自言)¶
<pb:KR4c0018_SBCK_016-28a>¶
(去留未定今徒足繭荒山足耳/胝如繭也所謂重旣累蠒是也)¶
　　　聽楊氏歌¶
佳人絶代歌獨立發皓齒(洙曰前漢外戚傳李延年侍上/起舞歌曰北方有佳人絶代而)¶
(獨立以其顔色特異當代無匹也○夢符曰右按楚詞朱唇皓齒/嫭以姱些北徳好間習以都些豊&KR0079;微骨以娯些䰟乎歸徠安以)¶
(舒些姱目冝𥬇娥眉曼些容則秀雅穉朱顔些魂以歸徠静以安/些又古樂府雜曲從來著名推趙子復有丹唇發皓齒一嬌一態)¶
(本難逢如𦘕如花定相似〇定功曰阮籍詠懷詩南囯有佳人榮/萆君桃李朝遊江北岸夕𪧐瀟湘沚時俗薄朱顔誰爲發皓齒)¶
滿堂𢡖不樂(洙曰前漢刑法志古人有言曰滿堂飲酒有一人/向隅而悲泣則一堂皆爲之不樂故一人不得其)¶
(平爲之悽/愴於心)響下青虚裏(洙曰一作/浮雲裏)江城帶素月(洙曰謝/希逺月)¶
(賦素月/流大)况乃清夜起(洙曰曹子建/中夜起長歎)老夫悲暮年壯士淚如¶
水(洙曰丗&KR0003;王敦毎酒後輙詠魏武帝樂府曰老𩦸伏櫪志在千/里烈士暮王壯心不巳以如意打玉唾壷唾壷尽/荆軻歌於)¶
(易水之上士/皆涙垂也)玉盃乆寂寞(洙曰山海經曰犬戎國有一女子方/跪進玉盃食韓子曰紂爲象箸而箕)¶
<pb:KR4c0018_SBCK_016-28b>¶
(子怖以爲象箸必不加於上鉶必將犀玉/之杯象箸玉杯必不羮菽藿則必薦豹胎)金管迷宫徴(洙曰丗/之議樂)¶
(者以絲不如竹竹不如肉言肉聲勝於絲竹則金石固當有間矣/孟嘉語也○趙曰以玉盃之寂寞言不敢爲聲以金管迷宫徴言)¶
(其聲之不逮於歌皆/以形容歌聲之妙也)勿云聽者疲愚智心盡死(洙曰韓娥/過宋人辱)¶
(之娥曼聲而哭長㓜皆泣下宋人謝之娥乃/曼聲而歌老㓜皆喜躍言聲感人心也如此)古來傑出士豈¶
待一知巳(洙曰孟子曰豪傑之/士雖無文王猶興)吾聞昔秦青傾側天下¶
耳(洙曰一云傾倒〇修可曰列子曰背薛譚學謳於秦青未窮青/之技自謂盡之遂辝歸青弗止餞於郊衢撫節悲歌声振林木)¶
(響遏行雲譚乃謝求返終身不敢言歸/趙曰傾天下之耳則非待一知已而已)¶
　　　夜聞&KR1227;篥(鄭曰上必吉/切下力質切)¶
夜聞&KR1227;篥滄江上衰年側耳情所嚮鄰舟一聽多感¶
傷塞曲三更歘悲壯(趙曰胡笳有出/塞曲入塞曲也)積雪飛霜此夜寒¶
孤燈急管復風湍君知天地(洙曰一/作下)干戈滿不見江¶
<pb:KR4c0018_SBCK_016-29a>¶
湖(洙曰一/作湘)行路難(師曰樂部曰&KR1227;篥者笳管也卷蘆爲頭截竹/爲管出於胡地制法角音九孔漏聲五音咸)¶
(備唐編入鹵部名爲笳管通典曰&KR1227;篥本名悲慓出於胡中其聲/悲東夷有卷桃皮爲之者亦出南蠻雜録云&KR1227;篥者龜兹國樂風)¶
(湍謂風雜湍水之聲行/路難白居易之所作也)¶
　　　吹笛¶
吹笛秋山風月淸誰家巧作斷腸聲(洙曰鮑明逺離聲/斷客情又行子心)¶
(膓斷○蘇曰阮晟聞笛曰客/中月夜聞此聲韻使人腸斷)風飄律吕相和切(洙曰馬融笛/賦律吕旣和)¶
(哀聲/互降)月傍關山幾處明(洙曰向秀月夜聞笛遂作懷舊賦/○趙曰吹笛於月明之中詩人自)¶
(道到此舊/所引非)胡&KR0016;中宵堪北走(洙曰言笛聲怨切能動郷思/胡人聞之當北走矣○夢符)¶
(曰右按晉劉疇甞避亂塢壁賈胡百数欲害之疇無懼色援笳吹/之爲出塞入塞之聲以動其遊客之思羣胡皆垂淚而去笳羗笛)¶
(也○/可曰晉劉琨爲并州刺史常爲胡&KR0016;所圓琨乗月登樓清/嘯賊間之長嘆中夜吹胡笳則又有流涕嘘欷有懷土之意遂弃)¶
(圍而去薛注誤云賈胡爲胡&KR0016;非也〇趙/曰此&KR0204;言史朝義借用胡笳事笳羗笛也)武陵一曲想南征¶
<pb:KR4c0018_SBCK_016-29b>¶
(洙曰王徽之聞桓伊善笛一日相逢於江次未甞相識謂伊曰聞/君善笛請爲我一弄伊巳貴顯素聞徽之名便爲據胡床三弄而)¶
(去賔主竟不言/伊爲南征將軍)故園楊柳今揺(洙曰一/作摧)落何得愁中却¶
盡生(洙曰拆楊柳落梅花皆曲名〇蘇曰桓伊善笛撰折楊栁/尤盡巧妙後人不能盡其指訣〇趙曰一本曲盡生無義)¶
(縁笛有折楊栁/之曲故思感也)¶
　　　秋笛¶
淸商欲盡奏奏苦血沾衣(洙曰五音中惟商爲最悲盖商主/秋而有寥落之意○趙曰五音惟)¶
(商最悲今欲盡奏以全其曲則/聞者必揮涕而繼之以血也)他日傷心極征人白骨歸¶
(趙曰它日士有死於戰而以/白骨歸時聞此聲尤傷心矣)相逢恐恨過故作發聲微(趙/曰)¶
(恐聞此而恨極/故發聲微細矣)不見秋雲動悲風稍稍飛(洙曰言笛声哀/切風雲亦爲之)¶
(悽𢡖〇趙曰盖言不獨人愁而巳/雖天亦爲之愁故雲動而風悲也)¶
　　　即事¶
<pb:KR4c0018_SBCK_016-30a>¶
百寳裝腰帶(夢符曰右按北史逹奚武生貪爲大司寇取萬/釘寳帶以歸因以賜之○趙曰此篇贈舞者故)¶
(云舊注/所引非)眞珠絡臂鞲(鄭曰古侯切○洙曰馬后傳蒼頡衣緑/鞲注鞲臂衣也以&KR0350;左右手於事便也)¶
(錦&KR0414;頭以賞歌舞者開元間富人王元寳常㑹賔客元寳富於財/而無文采日親友問曰昨日髙㑹有何佳談元寳視屋良乆曰但)¶
(費錦&KR0414;/頭爾)𥬇時花近眼舞罷錦&KR0414;頭¶
　　　贈花卿¶
錦城絲管日紛紛半入江風半入雲此曲秪應天上¶
有(夢符曰右按白樂天詩注霓裳曲開元老西凉府節度使楊/敬述造鄭愚津陽門詩注云葉法善嘗引上入月宫聞仙樂)¶
(及歸但記其半遂於笛中冩之㑹楊敬述進婆羅門曲與其聲調/相符遂以月中所聞爲散序以歌述所進爲腔宣室志元宗夢仙)¶
(子十輩御卿雲而下列於庭各執樂器而奏之其度曲淸越殆非/人世也及樂𨵿有一仙子前曰陛下知此樂乎此䄂仙紫雲之曲)¶
(也)人閒能得幾回聞¶
　　　　江南逢李龜年¶
<pb:KR4c0018_SBCK_016-30b>¶
岐王宅裏㝷常見崔九堂前幾度聞(洙曰公自注云即/殿中監崔滌中書)¶
(令是/之弟)正是江南好風景落花時節又逢君(洙曰明皇&KR0258;/録云天寳中)¶
(上命宫中女子數百人爲梨園弟子皆居冝春北院上素曉音律/時有馬仙期李龜年賀懷智皆洞知律度安禄山自范陽入覲亦)¶
(獻白玉簫管數百事皆陳於梨園自是音響殆不𩔖人間有龜年/特承顧遇於東都大起第宅僣侈之制逾於公侯後流廢江南毎)¶
(遇良辰勝景常爲人&KR0084;数𨵿/座上聞之莫不掩泣罷酒)¶
　器用¶
　　右詩四首　律詩三首¶
　　　石硯詩(平侍/御者)¶
平公今詩伯(天覺曰/伯長也)秀發吾所羡奉使三峽中(孫曰/瞿塘)¶
(明月巫/峽也)長嘯得石硯(師曰𣈆謝琨長嘯却胡&KR0016;時峽中亂平/侍御持節出使靖其亂長嘯雍容不勞)¶
(智/力)巨璞禹鑿餘(洙曰禹開鑿以䟽江河○趙曰此使鑿字正/言石也郭景純賦云巴東之峽夏禹䟽是也)¶
<pb:KR4c0018_SBCK_016-31a>¶
異狀君獨見其滑乃波濤其光或雷電聮&KR0638;各盡墨(洙/曰)¶
(&KR0638;硯穴也聮&KR0638;謂𩀱穴相並各/盡墨謂盡墨力所謂發墨是也)多水遞隱見(薖曰謂温/潤出水也)揮洒¶
容數人十手可對面比公頭上冠正質未爲賤(趙曰/平公)¶
(爲侍御故云頭上冠者獬冠也獬豸/一角獸而能觸邪此所以爲正質)當公賦佳句况得終清¶
宴(洙曰曹子建公子愛/敬客終宴不知疲)公含起草姿(洙曰起草/掌綸紼也)不逺明¶
光殿致于丹青地知汝随顧眄(洙曰明光殿霍去病借以/避暑○修可曰漢殿名之)¶
(秦記曰明光殿以金爲戺玉爲階元傳曰成/都侯商嘗病欲避暑從上借明光宫是巳)¶
　　　荆南兵馬使太常卿趙公大食刀謌¶
太常樓船聲嗷嘈(洙曰漢武鑿昆明池始製樓船上建樓櫓/戈矛四角垂幡髦旌葆麾蓋官有樓船將)¶
(軍)問兵刮冦超下牢(洙曰下/牢楚地)牧出令奔飛百艘(夢符/曰牧)¶
(州牧也令縣令也牧出令奔同赴軍事也艘船也/劉備遣𨵿羽乗船數百艘皆㑹於江陵艘蘇曹切)猛蛟突獸¶
<pb:KR4c0018_SBCK_016-31b>¶
紛騰逃白帝寒城駐錦&KR0129;(洙曰華陽國志先主征呉於夷/道還屯於巴東治魚復縣公孫)¶
(述更名白帝章武/中改曰永安也)玄冬示我胡國刀壯士短衣頭虎毛¶
(洙曰莊子&KR0003;劒庶人之劒蓬頭/突鬢垂曼胡之纓短後之衣)憑軒拔鞘天爲髙(鄭曰鞘/所交切)¶
飜風轉日木怒號(鄭曰/平聲)冰翼雪淡傷哀猱(鄭曰奴/刀切)䥴¶
錯碧甖鸊鵜膏(鄭曰鸊歩覓切鵜田&KR0058;切○洙曰方言曰野/鳬甚小好没水中南楚之人謂之鸊鵜爾雅)¶
(注鸊鵜似鳬而/小膏中&KR0631;刀)鋩鍔已瑩虚秋濤(洙曰鋩鍔一云銛鋒王褒/頌巧冶鑄干將之朴清水)¶
(卒其鋒越砥斂其鍔注鋒刃芒/端秋濤言其色之澄徹如此)&KR0017;物撇捩亂坑壕(鄭曰撇匹/蔑切捩練)¶
(結/切)蒼水使者捫赤絛(洙曰捜神記曰秦時有人夜渡河見一/人丈餘手橫刀而立叱之乃曰吾蒼水)¶
(使者/也)龍伯國人罷釣鼇(洙曰列子湯問龍伯之國有大人/一釣而連六鼇合&KR0018;而趍歸其國)¶
(焉)芮公廻首顔色勞(洙曰芮公荆/南節度使)分閫救世用賢豪(洙/曰)¶
(分閫謂閫內事寡人制之閫外/之事將軍制之賢豪趙公也)趙公玉立髙歌起攬環結¶
<pb:KR4c0018_SBCK_016-32a>¶
佩相終始萬歳持之護天子得君亂絲與君理(洙曰隱/四年傳)¶
(衆仲曰以徳和民不聞以亂猶理絲而棼之漢龔遂/曰治亂民猶治亂䋲不可急也唯緩之然後可治也)蜀江如線¶
針如水(洙曰蜀水至瞿塘則/爲峽所束如線焉)荆岑彈丸心未巳(鄭曰彈徒/案切〇洙)¶
(曰言有以一丸/泥封大散𨵿也)賊臣惡子休干紀(洙曰史記亂臣賊子/陸士衡誅鋤干紀)魑¶
魅魍魎徒爲耳(洙曰宣三年傳王孫滿曰昔夏之方有徳也/鑄鼎象物百物而爲之備使民知神姦故民)¶
(入川澤山林不逢不&KR0002;魑魅魍魎莫能逢/之注魑山神也獸形魅怪物魍魎水神也)妖腰亂領敢欣喜¶
用之不髙亦不庳(鄭曰音婢/又音卑)不似長劒須天𠋣(夢符/曰右)¶
(按前漢文帝有獻千里馬者三國志評曰𨵿羽張飛萬人之敵也/○修可曰荆楚故事曰襄王與唐勒景差宋玉等游於雲陽之臺)¶
(王謂左右曰能爲大言者乎唐勒曰壯士怒&KR0006;絶天柱北斗戾&KR0006;/㤗山夷景差曰狡士猛毅撼揺覆載鋸牙鋸雲聲其大吐舌萬里)¶
(唾一世玉曰方地爲輿圎天爲蓋/弯弓掛扶桑長劒𠋣天外王曰善)吁嗟光禄英雄弭大食¶
寳刀聊可比(蘇曰晉永徽中大食國獻寳刀使者云漁人夜見/溪中有光疑其寳也視之得此刀天色晦&KR0661;匣中)¶
<pb:KR4c0018_SBCK_016-32b>¶
(錚錚有聲晉㓕/其刀不知所適)丹青宛轉麒麟裏光芒六合無泥滓(洙/曰)¶
(言終用此刀澄淸/六合畫像麒麟閣)¶
　　　桃竹杖引(洙曰贈章留後〇蘇曰栁子厚詩云盛時/一失貴反賤桃笙葵扇安可常不知桃笙)¶
(爲何物偶閱方言簟宋魏之間謂笙方悟桃笙以桃竹/爲簟也梁簡文納南王獻書云五離九折出桃枝之翠)¶
(笋乃謂桃枝竹簟/也桃竹出巴渝間)¶
江心蟠石生桃竹(趙曰爾雅謂桃皮山/海經謂桃枝竹也)蒼波噴浸尺度¶
足斬根削皮如紫玉江妃水仙惜不得(洙曰江賦水夷/𠋣浪以傲晲江)¶
(妃含嚬而瞟眇/注水夷水仙也)梓潼使君開一束滿堂賔客皆歎息(洙/曰)¶
(君一/作者)憐我老病贈兩莖出入爪甲鏗有聲老夫復欲¶
東南征乗濤鼔枻(鄭曰餘/制切)白帝城(洙曰白帝城在魚/復有公孫述像也)路¶
幽必爲&KR0017;神奪杖劒(洙曰一/作拔劒)或與蛟龍爭重爲告曰¶
<pb:KR4c0018_SBCK_016-33a>¶
杖&KR0006;杖&KR0006;爾之生也甚正直愼勿見水踴躍學變化¶
爲龍(趙曰神仙傳曰壷公遣費長房歸以一竹杖與之&KR0016;長房/&KR0016;杖忽然如眠便到家以竹投葛陂顧之乃靑龍也〇石)¶
(曰杖爲物旣禀正直之姿當/以正直輔吾無爲化龍而去)使我不得爾之扶持滅跡於¶
君山湖上之靑峯(洙曰君山在洞庭湖心也/趙曰謝靈運滅迹入靈峯)噫風塵澒¶
洞&KR0006;豺虎咬人(鄭曰澒胡孔切咬古爻切/洙曰時盗賊害人如豺虎)忽失𩀱杖&KR0006;¶
吾將曷從(師曰甫意&KR0002;曰天下未平尚頼此杖扶/持衰老流寓逺郷苟失𩀱杖吾將&KR0154;從)¶
　　　㯶拂子(鄭曰子/紅切)¶
㯶拂且薄陋豈知身効能不堪代白羽(蘇曰諸葛嘗持/白羽扇以&KR0204;麾)¶
(又顧榮伐陳敏/以白羽扇麾之)有足除蒼蠅(洙曰詩營/營蒼蠅)熒熒金錯刀(洙/曰)¶
(四愁詩美人贈我金錯刀〇尹曰李善文選注金錯刀云續漢書/曰佩刀諸侯王黃金錯環謝承後漢書曰詔賜應奉金錯把刀續)¶
(漢書班固與弟超書曰竇侍中遺仲叔金錯半垂刀一枝前漢食/貨志曰錢新室更造契刀錯刀契刀其鐶如大錢身形如刀長二)¶
<pb:KR4c0018_SBCK_016-33b>¶
(寸文曰契刀刀直五百錯刀以黃金錯其文一刀直五千熒熒金/錯刀乃佩刀之屬也對雪詩云金錯囊徒整乃是錢刀而以金錯)¶
(之也虎牙行金錯旌竿滿雲直蓋以黃金而錯𫃵旌竿也大抵古/人之於器物以黃金錯之皆謂之金錯如秦嘉妻以金錯琬奉其)¶
(夫盛水之𩔖是以當随其器物而名之不可以名同不/究其實焉〇趙曰續漢書曰佩刀諸侯王黃金錯環)擢擢朱¶
絲繩(洙曰鮑昭直/如朱絲繩)非獨顔色好亦用顧盻稱(趙曰金錯/刀朱絲繩)¶
(二物者非特以其金朱之好/顔色耳皆係乎人之顧盻也)吾老抱疾病家貧卧炎蒸咂¶
膚倦撲滅(鄭曰咂作荅切/洙曰蠅蚋咂膚)頼爾甘服膺(洙曰顔子得一/善則拳拳服膺)物¶
微世競棄義在誰肯徴三歳淸秋至未敢闕緘縢(師/曰)¶
(按唐史玄宗以李林甫代張九齡相九齡旣不見用因作白羽扇/賦以自見其志云縱秋氣之移奪终感恩于篋中白羽爲物可以)¶
(驅蠅蚊爲世所用九齡自喻也㯶拂其質薄陋雖不堪代白羽猶/足以驅除蒼蠅時林甫以𤨏陋之材而代九齡其材能全无用於)¶
(朝廷曽㯶拂之不&KR0002;乎楚辝云美人贈我金錯刀古者以金爲幣/錯&KR0866;其文或謂之刀布後丗用錢代之朱絲繩所以中琴瑟之用)¶
(金錯刀与朱絲繩以利用而見顧豈特取其顔色之好以爲玩物/哉㯶拂爲物雖微有理義在蓋可用之除蠅柰何世人不肯徴信)¶
<pb:KR4c0018_SBCK_016-34a>¶
(其義而競弃之甫傷淸秋廢置不用不敢怠於緘藏兾其他時之/復用然㯶拂微有功於人猶護惜之况白羽其可奪於秋氣一弃)¶
(而不復顧藉乎所以傷九齡/之見弃而疾林甫之𫉬用也)¶
　　　蕃劒¶
致此自僻逺又非珠玉裝如何有竒怪每夜吐光芒¶
(趙曰斗牛之/間有紫氣)虎氣必騰上龍身寧乆藏(趙曰孔章臨亡戒/其子以劒自隨後)¶
(其子爲建安從事劒忽/躍出見二龍相隨焉)風塵苦未息持女奉明王¶
　　　銅瓶¶
亂後碧井廢時淸瑶殿深(師曰銅瓶所以汲水以濟人者/也喻賢者宣君之恩以及衆丗)¶
(亂則弃&KR0162;於寒甃時/淸可収用於瑶殿)銅瓶未失水百丈有哀音(趙曰想/平日清)¶
(平之時玉殿深䆳宫人以瓶汲/井離水欲上時有滴水之音也)側想美人意應悲寒甃沉¶
蛟龍半缺落猶得折黃金(趙曰井中或得断&KR0107;遺珥有/黃金蛟龍之狀則有之矣)¶
<pb:KR4c0018_SBCK_016-34b>¶
　　　又於韋處乞大邑瓷盌¶
大邑燒瓷輕且堅扣如哀(洙曰一/作寒)玉錦城傳君家白¶
盌勝霜雪急送茅齋也可憐¶
　食物¶
　　古詩八首　律詩四首¶
　　　閿郷姜七少府設鱠戲贈長歌(鄭曰閿/音聞)¶
姜侯設鱠當嚴冬昨日今日皆天風(趙曰漢髙皇后八/年太尉入未央宫)¶
(擊吕産天/風大起也)河凍未漁不易得(洙曰一作/黄河水漁)鑿冰恐侵河伯¶
宮饔人受魚鮫人手(洙曰周礼天官内饔饔和也熟食曰饔/割烹煎和之稱潘安仁西征賦饔人𫃵)¶
(切銮刀&KR0002;飛應刃落爼靃靃霏霏紅鮮紛其初載賔旅竦而遲/御旣食服而屬厭泊恬静以况欲廻小人之腹爲君子之慮)洗¶
魚磨刀魚眼紅無聲細下飛碎(洙曰一/作素)雪有骨巳刴¶
<pb:KR4c0018_SBCK_016-35a>¶
觜春葱(洙曰七啓云纍如疊&KR1796;離&KR0002;散雪輕隨風飛刃不轉切/又膾西海之飛鱗七命云范公之鱗出自九溪赬尾丹)¶
(腮紫翼靑鬐命支離飛霜鍔/紅肌綺散素膚雪落觜平聲)偏勸腹&KR0254;愧年少軟炊香飯¶
(洙曰一/作梗)縁老翁(蒼舒曰按礼記冬右&KR0254;○鄭氏曰&KR0254;腹下也/前漢書九州膏&KR0254;顔師古曰腹之下肥曰&KR0254;)落¶
碪何曽白紙濕(鄭曰碪/音砧)放筯未覺金盤空新懽便飽¶
姜侯徳(洙曰詩旣醉以/酒旣飽以徳)清觴異味情屢極(趙曰陳周弘譲/荅王褒書云南)¶
(風雅操淸觴妙曲〇大/臨曰左傳云必嘗異味)東歸貪路(洙曰一/作貧路)自覺難欲别¶
上馬身無力可怜爲人好心事於我見子眞顔色(師/曰)¶
(言姜侯礼皃/非僞爲也)不恨我衰子貴時悵望且爲今相憶¶
　　　觀打魚歌¶
綿州江水之東津魴魚鱍鱍色勝銀(鄭曰魴符方切鱍/北末切魚棹尾○)¶
(洙曰詩魴魚赬尾鱍鱍跳躍貌○修可曰尓雅曰魴魾也今之/鯿魚是陸機䟽曰魴魚廣而薄肥甜而少&KR0079;細鱗之美者也)漁¶
<pb:KR4c0018_SBCK_016-35b>¶
人𣻌舟沉大網截江一擁數百鱗衆魚常才盡却弃¶
赤鯉騰出如有神(洙曰陶弘景本草曰鯉最爲魚宁之主形/可愛又能神變乃至飛越山湖所以琴髙)¶
(乗之/也)潜龍無聲老蛟怒迴風颯颯吹沙塵饔子左右¶
揮霜刀鱠飛金盤白雪髙(洙曰西征賦饔人縷切鑾刀/&KR0002;飛應刃落爼靃靃霏霏)徐¶
州秃尾不足憶漢隂槎頭逺遁逃(洙曰秃尾查/頭皆魚名)魴魚肥¶
美知第一旣飽驩娯亦蕭瑟(趙曰廣州記曰魴魚廣/而肥甜魚之美者也)君¶
不見朝來割素鬐(鄭曰渠伊/切魚鬛也)咫尺波濤永相失(師曰/綿州)¶
(属西川道魚善變化乃龍之類老蛟怒惡傷其類故也秃尾槎頭/縮項皆魚之名旣飽&KR0172;娯亦蕭瑟謂樂極則哀繼之春秋隱公矢)¶
(魚於棠聖筆書之以爲譏甫此詩&KR0004;叙得魚之樂而末/則有咫尺波濤永相失之句豈非得聖人危亡之戒耶)¶
　　　又觀打魚¶
蒼江漁子清晨集設網提綱萬(洙曰一/作取)魚急能者操¶
<pb:KR4c0018_SBCK_016-36a>¶
舟疾&KR0002;風(鄭曰操七/刀切持也)撑突波濤挺义入(洙曰顔回濟于觸/深之泉見操舟者)¶
(&KR0002;神西征賦徒&KR0026;其鼔柂回輪洒鉤投網重餌出入挺人來往也/○定功曰莊子津人之操舟&KR0002;神且曰善游者數能也潘安仁西)¶
(征賦垂耳出/入挺义往來)小魚脫漏不可紀半死半生猶戢戢大魚¶
傷損皆垂頭屈強泥沙有時立(鄭曰屈強正作倔渠勿切/梗戾也○洙曰蜀志曰武)¶
(陽小魚大如針一斤千頭蜀人/以爲醬七發云其根半死半生)東津&KR0026;魚巳再來主人罷¶
鱠還傾盃日暮蛟龍改窟穴(趙曰以言打魚之/故而驚動神物也)山根鱣¶
鮪隨雲雷(修可曰郭璞注爾雅曰鱣大魚似鱏而鼻短口在/頷下躰有斜行甲無鱗&KR0079;黃江東人呼爲黃魚)干¶
戈兵革𨷖未止(洙曰一云干戈/革𨷖尚未巳)鳳凰麒麟安在哉吾徒¶
胡爲縱此樂暴殄天物聖所哀(洙曰春秋繁露曰恩及䖝/魚則麒麟至孝經援神契)¶
(曰德至鳥獸則鳯凰翔○師曰义魚义也持以入水網大繩也所/以舉網覆巢毀𡖉則麒麟不至鳯凰不翔自禄山之亂干戈日㝷)¶
(𢦤害生民之命亦巳甚矣蛟龍改窟穴鱣鮪隨雲雷喻賢人君子/遇亂而遁迹也聖人仁及草木昆虫今於戰闘之際復暴殄天物)¶
<pb:KR4c0018_SBCK_016-36b>¶
# SB1_0640-184.png
# page missing
<pb:KR4c0018_SBCK_016-36b>¶
(寒露寒/漢殿名)開冰淸玉壷(洙曰鮑昭淸/如玉壷冰)君王納凉晚此味亦¶
時須¶
　　　種萵苣(并序鄭曰上烏/禾下勤吕切)¶
旣雨巳秋堂下理小畦隔種一兩席許萵苣向二旬¶
矣而苣不甲拆伊人莧青青(趙曰别本伊/人作獨野是)傷時君子或¶
晚得微禄轗軻不進因作此詩¶
隂陽一錯亂驕蹇不復理枯旱於其中炎方慘如燬¶
(鄭曰虎委切火也○趙曰在炎方則慘毒如/焚燬詩王室如燬言隂陽乖繆而致旱也)植物半蹉&KR0760;嘉¶
生將已矣(洙曰以旱而物無生意也〇趙/曰漢書嘉生之𩔖注專指爲禾)雲雷歘奔命師¶
伯集所使(趙曰唐狄仁傑傳風伯清塵/雨師洒道故公摘而用之)指麾赤白日澒洞¶
靑光起雨聲先巳風散足盡西靡(趙曰謝眺詩森森散雨/足〇端本曰澒洞雲色)¶
<pb:KR4c0018_SBCK_016-37a>¶
(起兒散足言雨散作而止足也巳風猶言/止風風止則雨降西靡謂斜雨向西也)山泉落滄江霹靂¶
猶在耳終朝紆颯沓信宿罷蕭洒堂下可以畦呼童¶
對經始(洙曰經始言&KR0004;無/畦而始經構之也)苣&KR0006;&KR0188;之常随事蓺其子破¶
塊數席間荷鋤功易止兩旬不甲拆(蘇曰魯哀公丗禾/&KR0112;兩旬不甲拆尹)¶
(父潘/雷)空惜埋泥滓(趙曰易云百榖草木/皆甲拆選奮迅泥滓)野莧迷汝來宗¶
生實於此(修可曰揚子雲蜀都賦其竹則宗生簇攅俊&KR0791;豐美/又左思呉都賦楠檣之木相思之樹宗生髙崗族&KR0791;)¶
(幽/阜)此輩豈無秋亦蒙寒露委翻然出地速滋蔓户庭¶
毀因知邪干正掩抑至没齒(洙曰言苣爲莧所蕪以喻/賢者爲小人見掩枊也)賢¶
良雖得禄守道不封巳(趙曰言賢良之人得位則不恣非似/邪佞得位而封巳亦猶嘉&KR0188;之苣出)¶
(地則不滋非似野莧之得而滋蔓也國/語叔向曰引黨以封巳注曰封厚也)擁塞敗芝蘭衆多盛¶
荆杞(洙曰小人衆也〇趙曰芝蘭所以壅/塞者以荆杞之衆多也非特苣耳)中園䧟蕭艾老¶
<pb:KR4c0018_SBCK_016-37b>¶
圃永爲耻登于白玉盤(洙曰漢官儀曰封/禪壇有白玉盤)藉以如霞綺¶
莧也無所施胡顔入筐篚(洙曰有其丈者必有其容有其容/者必有其徳喻小人雖有掩抑之)¶
(才而終不爲&KR0022;家所用〇師曰胡顔謂強厚顔也野莧始雖盛及/萵苣生長登於白玉之盤藉以如霞之綺遂使彼無所用不猶強)¶
(顔入吾筐篚之内不亦無耻乎以喻小人掩君子一旦登/于玉堂則小人將何顔而猶居朝乎終亦不用而巳矣)¶
　　　園官送菜(并序)¶
園官送菜把本數日闕矧苦苣馬齒掩乎嘉&KR0188;傷小¶
人妬害君子菜不足道也比而作詩(趙曰三曰/比之義)¶
淸晨蒙菜把常荷地主恩(蘇曰陶侃得張餗園&KR0188;曰乆客/常荷地主恩私家貧無所報但)¶
(手加額而巳○趙曰岀國語越王以㑹稽三百爲范蠡/地曰後世有敢侵蠡之地者皇天后土四郷地主正之)守者愆¶
實數略有其名存(蘇曰祖平曰東漢文章掃地/見今之圎冠輩略存其名巳)苦苣刺如¶
針馬齒葉亦繁靑靑嘉&KR0188;色埋没在中園(洙曰此序所/以言小人害)¶
<pb:KR4c0018_SBCK_016-38a>¶
(君子也○趙曰公言所送止苦苣馬齒莧爾而所謂嘉&KR0188;者未嘗/摘以相遣也張載登成都白菟樓云原隰植嘉&KR0188;〇師曰嘉&KR0188;比)¶
(君子苦苣馬齒比小人言小/人掩君子君子不得其所)園吏未足怪世事固堪論嗚¶
呼戰伐乆荆&KR0068;暗長原(師曰老子曰大軍之後/必有凶年荆&KR0068;生焉)乃知苦苣¶
輩傾奪蕙草根(洙曰蕙草/薫草也)小人塞道路爲態何喧喧¶
又如馬齒盛氣擁葵荏昏(洙曰葵荏嘉&KR0188;也〇趙曰苦苣/馬齒如小人可知葵荏正以言)¶
(嘉&KR0188;蕙草雖不可爲&KR0188;而要之君子之比○師曰蕙草香有君子/之象蕙草見奪於苦苣君子爲小人所勝也小人得志則作態驕)¶
(淫矜夸靡所不至故云爲態何喧喧葵荏嘉&KR0188;/又爲馬齒昏塞足見小人𫝑盛君子道消也)㸃染不易虞¶
(師曰喻君子/爲小人所汚)絲麻雜羅紈一經器(洙曰一/作氣)物內永挂麄¶
刺㾗(趙曰以苦苣馬齒一經器物所盛則便永逺挂麄之㾗然/則君子固冝傷所染矣〇師曰喻國家爲小人所敗國者)¶
(天下之/大器也)志士採紫芝放謌避戎軒(洙曰古有紫芝歌亦神/仙所作〇趙曰皇甫謐)¶
(髙士傳秦丗坑黜儒術四皓於是作歌曰/莫莫髙山深谷逶迤曄曄紫芝可以療飢)畦丁&KR0018;籠至感動¶
<pb:KR4c0018_SBCK_016-38b>¶
百慮端(蘇曰孫鍾治&KR0188;圃爲生/甞與畦丁&KR0018;籠拾李)¶
　　　暇日小園散病將種秋菜督勒耕牛兼書觸¶
　　　目¶
不愛入州府(蘇曰劉稚吾任真放逸不能巧言取/媚大人長者多嫌亦不愛時入州府)畏人嫌我¶
眞(洙曰襄陽𦒿舊記寵徳公/在[沔-丏+丐]水上至不入襄陽城)及乎歸茅宇(洙曰一云及/歸在茅屋)旁¶
舎未曾嗔(趙曰漢髙祖/適從旁舎來)老病忌拘束(蘇曰王祥老病/&KR0414;綿不堪拘束)應接¶
䘮精神(趙曰使人/應接不暇)江村意自放林木心所欣秋耕屬¶
地濕山雨近甚勻冬菁飯之半牛力晚來新(修可曰/張平子)¶
(南都賦酸甜滋味百種千名春夘夏笋秋韮冬菁蘇蔱/紫薑拂撒羶腥注菁蔓菁也黃石公三略云牛力日新)深耕種¶
數𠭇未甚後四隣嘉&KR0188;旣不一名數頗具陳荆巫非¶
苦寒採擷接靑春飛來兩白鶴暮啄泥中芹雄者左¶
<pb:KR4c0018_SBCK_016-39a>¶
翮垂損傷巳露筋一歩再流血尚經(洙曰一/云驚)矰繳勤¶
三歩六號叫志屈悲哀頻鸞皇不相待側頸訴髙旻¶
杖䔧俯沙渚爲汝鼻酸辛(趙曰宋玉賦/寒心酸鼻)¶
　　　驅竪子摘蒼耳(趙曰蒼耳今所謂羊&KR0018;/菜也在詩則謂之卷耳)¶
江上秋巳分林中瘴猶劇畦丁告勞苦(洙曰畦丁種田/者也猶今之佃)¶
(民)無以供日夕蓬莠猶不燋(蘇曰乆旱不雨王戎出郊語/父渾曰炎歊赫赫嘉&KR0188;盡槁)¶
(禾&KR0112;枯悴蓬蒿蕕莠獨不焦旱豈/造物之私耶父駭其言而異之)野&KR0188;暗泉石卷耳况療¶
風(洙曰見本草〇蘇曰寵濟昨使畦丁去樀卷/耳得滿筐筥者此物療風氣故分贈友人)童兒且時摘¶
(洙曰一云童/僕先時摘)侵星驅之去爛熳任逺適放筐亭午際洗¶
剥相蒙&KR0456;(趙曰洗其/土剥其毛)登床半生熟(趙曰登食床也或/作生菜或作熟菜)下¶
筯還小益(趙曰小益/謂療風也)加㸃𤓰薤間依俙橘奴跡(洙曰李衡/以橘爲木)¶
<pb:KR4c0018_SBCK_016-39b>¶
(奴故江左/有橘奴號)亂世誅求急&KR0058;民糠籺窄(夢符曰右按前漢書陳/平傳或謂平何食而肥)¶
(&KR0002;是其㛐疾平之不視家生産曰亦食糠覈/耳晉灼曰覈音紇京師人謂麄屑爲紇頭)飽食復何心荒¶
哉膏𥹭客(夢符曰右按唐栁芳氏族論曰三世/有三公者曰膏梁有令僕者曰華&KR0254;)富家&KR0814;肉臭¶
戰地骸骨白(洙曰言天下荒亂饑饉荐/仍而在位者无救恤之意)&KR0009;語惡少年黃金¶
且休擲(洙曰燕太子者得荆軻與之臨池軻以瓦抵鼃太子命/捧金以進軻用抵之又進軻曰非爲太子愛金乃臂痛)¶
(爾○趙曰梁元帝古意詩/中有惡少年𠆸能專自得)¶
　　　江閣卧病走筆&KR0009;呈崔盧兩侍御¶
客子庖厨薄江樓枕席清衰年病秪瘦長夏想爲情¶
滑憶彫胡飯(洙曰憶一作喜沈休文彫胡方自炊西京雜記太/液池邊皆是彫胡菰之有米者長安人謂彫胡又)¶
(㑹稽人顧翺少失父事母至孝母好食彫胡飯常/躬自採擷家近太湖湖中後自生彫胡無復餘草)香聞錦帶羹¶
(夢符曰右按荆湘間有錦帶春末開花紅白如錦其苗亦嫩脆可/食〇師曰薛夢符云荆湘間有花名錦帶其花條生如郁李春末)¶
<pb:KR4c0018_SBCK_016-40a>¶
(方開紅白如錦初生葉柔脆可食渚宫又謂之文官花安陸王彦/輔中散云錦帶吐綬雞也其肉脆美堪作臛錦帶花則予親見之)¶
(謂吐綬雞爲錦帶則傳記所不載/彦固傳斈而文恐其言亦有所據)溜匙兼暖腹誰欲致盃¶
甖¶
　　　秋日阮隱居致薤三十束(鄭曰薤胡介切/葷菜葉似韭)¶
隱者柴(洙曰一/作荆)門內畦&KR0188;繞舎秋盈筐承露薤(洙曰/詩卷)¶
(耳不盈頃筐/挽歌薤上露)不待致書求束比青芻色(魯曰詩云/靑芻一束)圎齊¶
玉筯頭衰年關鬲冷味暖併(洙曰一/作腹)無憂(唐曰薤性暖/益老人故云)¶
(云關節也/鬲胷也)¶
　　　除架(洙曰𤓰/架也)¶
束薪巳零落(趙曰爪架必以薪爲之今𤓰/巳摘則架上之薪零落也)&KR0602;葉轉蕭踈幸¶
結白花了寧辭靑蔓除(趙曰𤓰實旣結/則其蔓可除)秋䖝聲不去¶
<pb:KR4c0018_SBCK_016-40b>¶
暮雀意何如(洙曰架除而/鳥失栖也)寒事今牢落人生亦有初(洙/曰)¶
(言𤓰未生之初則作架以承之纔結花則有將實之望而其意稍/怠矣故架壞則除去而不修也亦猶人事銳始而怠終○趙曰此)¶
(詩作於秦州爲客不堪如此然人生未嘗無初則公之初/在太平之時文采動上聲譽烜赫本不如是之牢落也)¶
　　　廢畦¶
秋&KR0188;擁霜露豈敢惜凋殘暮景數枝葉(趙曰公自憫也/不忍&KR0188;之彫殘)¶
(故於暮景之中/數其枝葉爾)天風吹汝寒緑霑泥滓盡香與&KR0010;時䦨¶
生意春如昨悲君白玉盤¶
分門集註杜工部詩卷第十六¶
<pb:KR4c0018_SBCK_016-41a>¶
